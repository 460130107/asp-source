# Maguru atanga amaguru

##
Kera cyane nta nyamaswa yagiraga amaguru.

Zose zakururukaga hasi.

##
Abantu ni bo bonyine bagiraga amaguru kuko Maguru yari yarayabahaye.

##
Umunsi umwe Maguru yiyemeje guha buri nyamaswa amaguru.

Yatangiye kugendagenda mu mudugudu abitangaza n'indangururamajwi.

Yashakaga ko buri nyamaswa yagendesha amaguru nk'abantu.

##
Inyamaswa zarishimye ubwo zumvaga ko zigiye guhabwa amaguru.

Buri nyamaswa yifuzaga cyane kugira amaguru kugira ngo ishobore kugenda no kwiruka.

Zararirimbye, zizunguza imirizo yazo, izindi zikubita amababa yazo.

##
Inyamaswa zarateranye ziganira uburyo kugenda zikururuka byazigoraga.

Ubutaka bwakomeretsaga inda zazo.

Amaguru kandi yari kuzazifasha guhagarara zemye zikanareba kure nk'uko abantu babigenzaga.

##
Umunsi zahawe ugeze, inyamaswa nyinshi zirakururuka zigana kwa Maguru, kugira ngo zihabwe amaguru.

Udusumbashyamba, intare, inzovu, inkwavu, ingona n'inyoni zose zitonda umurongo zitegereza guhabwa amaguru.

##
Buri nyamaswa yahawe amaguru ane.

Inyoni zahawe amaguru abiri.

##
Inyamaswa zahise zihinduka zikimara guhabwa amaguru.

Zimwe zarishimye zirabyina.

Izindi kugendesha amaguru byarazigoye ziragwa.

##
Zatangiye kugendagenda mu mudugudu zirataku bantu.

Inyamaswa zose ziravuga ziti, "Ntituzongera gukururuka ukundi."

##
Inyamaswa ya nyuma ku murongo yari Magurijana.

Nuko Maguru arayibaza ati, "Ese hari undi usigaye inyuma yawe?"

Magurijana irasubiza iti, "Oya ni njye wa nyuma."

##
Maguru aribaza ati, "Niba nta wundi usigaye aya maguru asigaye nzayamaza iki?"

Maze amaguru yose asigaye ayaha Magurijana.

##
Magurijana agenda yishimye kuko yariahaweamaguru menshi.

Yaribwiraga ati, "Nzajya nihuta mbarushe bose."

##
Magurijana akimara kugenda, inzoka iba igeze kwa Maguru.

Isaba Maguru ivuga iti, "Nyamuna Maguru mpa amaguru nibura make."

##
Maguru ati, "Amaguru yose nayatanze. Wari uri he?"

Na yo iti, "Nasinziriye sinamenya igihe bwakereye."

##
Maguru ashakisha mu nzu hose ngo arebe niba hari amaguru yaba asigaye, ariko arayabura.

##
Maguru arasohoka aravuga ati, "Nzoka rwose unyihanganire, nta maguru asigaye."

Ubwo inzoka itaha ikururuka.

Kuva uwo munsi, inzoka nijya isinzira cyane.

Ihora itegereje andi mahirwe yo kuzahabwa amaguru.

##
* License: [CC-BY]
* Text: Mutugi Kamundi
* Illustration: Wiehan de Jager
* Translation: Emmanuel Sibomana
* Language: rw
