# Umunsi Izuba ryigendeye

##
Umunsi umwe Izuba ryiyemeje kujya gusura murumuna waryo witwa Kwezi.

Kwezi atuye mu rund iruhande rw'ikirere.

Izuba ribwira ibicu riti, "Nzagaruka vuba."

##
Izuba rimaze kugenda, imisozi iba yambaye ibitambaro byo mu mutwe.

##
Umuyaga utangira gutongana n'ibiti.

Ibiti birarakara.

Bijugunya amababi ahantu hose.

##
Ikirere gitangira kwitotomba.

Kiba gitangiye kwijima.

##
Ibicu bibonye ibi byose birarakara.

Bitangira kurira.

Birira amarira menshi.

##
Isi yose itangira kwibira mu mazi.

##
Muri icyo gihe, mu rundi ruhanderw'ikirere, Izuba ryiteguraga kuva kwa murumuna waryo.

Nuko riramusezera rirataha.

##
Ikirere kirishima kuko Izubarigarutse, gihita gihinduka ubururu.

Imisozi yongera kwambara imyenda yayo myiza y'icyatsi.

##
Umuyaga ujya kuryama.

Ibiti birambura amashami yabyo biramwenyura.

##
Ibicu birishima kuko byari bibonye Nyina ari we Zuba agarutse.

Birigendera bijya kwikinira.

##
Ibihingwa byinshi bimera mu butaka bitangira gusuhuza biti, "Muraho?"

Isi yose iranezerwa.

##
Izuba rikwiza umucyo waryo hose.

Rivuga ryishimye riti, "Nari nabibabwiye ko nzagaruka."

##
* License: [CC-BY]
* Text: Khothatso Ranoosi, Marion Drew
* Illustration: Jesse Breytenbach
* Translation: Emmanuel Sibomana
* Language: rw
