# Iloloti
Ilomalomanga

##
Inyanga yindi khale kwaliho okundu
okukhasi okukhoongo.
Inyanga yindi shinga kwali
nikuchendanga hambi nende
inyanza, kwanyoola orwana
orukhaana rutaru.
Nikurureba kuri, "Niwina khwiinywe
owachamwa nende abebusi bebe
bosi babiri?’’


##
Mulala khu bakhana abo naboola
ari, ”Mama wanje yanjama
okhushira.”
Oundi naboola ari, “Papa wanje
yanjama okhushira.”
Ne owakhataru naboola ari, ”Esie
ndachamwa nende abebusi banje
bosi."


##
Okundu oko nikuboolera
omukhaana owachamwa nende
abebusi baye bosi babiri, okhutukha
olukhanya lwe tsikhwi khumukongo
kwako.
Kho omukhana oyo nakulondakho.


##
Nibatsiakho oluchendo. "Omukhana
nareeba okundu oko ari, “Tsikhwi
tsitsio tsileena?” Nako nikuboola
kuri, “Tsili hambi ne emisala
chilolokha chilia.”


##
Nolwa bola hamisala echo,
Omukhana nareeba khandi,
“Tsikhwi tsitsio tsileena?”
Nakwo nikuboola kuri, “Tsili hambi
hano.”


##
Batsiririra imberi ne nibabukana
nende omusatsa. Nareeba okundu
oko ari, “Elira liomwana wo wuno
niwi?”
Nako okundu oko nikukalusia kuri,
”Alangwa mbu Iloloti
ilomalomanga.”


##
Omukhana narekukha okhwimba:
Shinangwa iloloti yokhwimba tawe,
Enangwa mbu Kaamungei,
Oho! Mama wanje, wandachama,
Oho! Papa wanje, wandachama,
Oho! Eshisanda shianje,
shienywerangakho, amabere!


##
Lwo omusatsa oyo yahulira
akomukhana oyo yali niyembanga,
yamuhonia namukalusia wabebusi
be.
Olukano luwerao!


##
* License: [CC-BY]
* Text: Caroline Lentupuru
* Illustration: Wiehan de Jager
* Translation: Catherine Were
* Language: Oluwanga
