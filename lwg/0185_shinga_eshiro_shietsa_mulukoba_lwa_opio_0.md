# Shinga eshiro
shietsa
mulukoba lwa
Opio

##
Khale elia, eshiro shishialolekhanga
mu lukongo lwabu Opio tawe.
Abandu bakonanga nibachonyire,
ne bakholanga emirimo
nibakhabuukha.


##
Inyanga ndala, Opio yatsia
okhuyiima ne tsimbwa tsiaye.
Mu fise fititi, tsimbwa tsianza
okhutafia eshichwaya. Opio
yatsilondakho.
Yerukha khulwe efise efinji muno.
Olwa yalola niyakhachonya,
niyekhala hasi, aulukhe.
Niyakhachonyolokha, ne khandi
abuukha alondakho. Ne shiyanyoola
tsimbwa tsiaye tawe.


##
Inyuma we tsinyanga tsinyinji, yola
khwitala. Yatsia khu ndala ye tsinzu
mwitala omo, naboolera mweneyo
ari, “Ndatafiye eshichwaya khulwe
efise efirambi mana enjonyire
muno.
Ndikomba okhuulukhakho.”
Mwenenzu namuboolera ari, “Ikhala
hasi oulushe. Wikombakho
okhunywa amalwa?” Opio yali
nobulo obunji muno kho
nanywakho. Ne tsindolo nitsimuyira.


##
Ne olwa yabukha, shiyanyala
okhulola tawe.
Yatema okhutimbula nokhutimba
tsimoni efise efinji. Efise fititi
nifiakhabura, yatema ne
yafwanilisia eshifwanani
shiomusatsa oyo imbeli weinzu eyo.
“Umbere eshindu eshibi
okhunywa.” Shinyala okhulola
obulayi khandi tawe.”


##
Omusatsa oyo namuboolera ari,
“Sholikho obubi tawe. Bulano
neshiro. Oshiri okhulolakho eshiro
efise fino fioosi? Eshiteere nishitsia,
neshiro shinjira."
Opio nareeba amareebo amanji
muno okhulondokhana nende
eshiro.
Ye nende mwenenzu balomaloma
okhuula itsuli.


##
“Enyala endie okhuirakho eshiro
mulukongo lwanje?” nareeba
omwitsawe omuyiakha.
“Ndikombakho abandu banje
balolekho eshiro.”
"Tsia khumuruchi wolukongo lwefu
luno, alakhuboolera," Omwitsawe
oyo namuboolera.
Omuruchi oyo naboolera Opio, “Tsia
mulukongo lwenyu ingoloobe . Ne
olakhupakho amashemo tawe.
Nokhupa amashemo, eshirima
shilerukha. Ne nochenda notsia
busa imbeli , shilakhulondakho."


##
Opio nakhola shinga yali
naboolerwe.
Nachaka okhuchenda natsia imberi,
khulukongo lwabu ingolobe
yalondakho.
Yekomba okhulingakho inyuma ne
nalakhola ario tawe.


##
No lwayoola khulukongo lwabu,
abolukongo olwo bali nibashiri
noburi ninaye.
“
Ni bulwale shina buno obwokhurere
Opio?" omusiani wabu namureeba.
"Nishindu shiina eshimali
shikhuloondakho esho?”
nyakhusenje namureeba.


##
Opio naboola ari, “Abetsa banje,
eshindu eshimali shiamulola shino
shilangwa mbu eshiro. Eshiteere
nishiula, ne khukhola emirimo. Ne
eshiro nishiula, ne khunyala
okhuulukha. Bulano muli nende
oburi ne khandi siesi ndali noburi
endio. Ne mulalola mbu eshiro
neshilayi.”


##
Nolwa eshiro shietsa mulukongo lwa Opio.


##
Shinga eshiro shietsa mulukoba lwa
Opio
* License: [CC-BY]
* Text: Robert Ekuka
* Illustration: Wiehan de Jager
* Translation: Catherine Were
* Language: Oluwanga
