# Omusatsa wa
Mbeli Omukhasi
wa Mbeli

##
Olwali lwa khale lulia, olwe shialo
shiali nishili eshiyiakha, efikulu
efikhongo fiali nifiafunikha eshialo
ngo oburungeti, ne emisala
emirambi chiatsomosherera hosi
mwikulu.


##
Mushialo muno, lialiho litiba
liolutungu olurambi nilierima,
niliawulera khandi nilianyira tsi.


##
Khulwalo lwe litiba lino,
tsialiho tsinzukha tsibiri.
Ndala yali niyakhupa
amakanya kamalwelwe,
ne indi inyerere
niyekotiombola.


##
Ne inyanga ndala lialiho lirunda
likali. Ikhupa yatulukha niyikhupa
okhula hasi welitiba elo.
Amatsi nikakabukhana khulwe
eshise.
Tsinzukha nitsilola eshialo hekulu,
nende efifwanani fiaukhane halala
nende efilonje fia amabaa.
Amatsi olwa kafunikhao khandi,
tsinzukha shitsiebiririra
amang’ining’ini katsiali nitsilutsi

##
“Shikhunyala okhumenya mwitiba linyifu khandi lierima tititi
lino khandi tawe,” Nitsiboolanira. “Khutsie hekulu khulole
eshialo shiliyo.”
“Khulamenya khurie khu shialo?”


##
“Amayoni komwikulu
shikalakhutsekha okhubeera mbu
khuli hasi tawe. Shikhulamoola
tawe. Khulachenda busa.”
Kaala tsinzukha tsiakanyulukha.
Halala tsiachaka okhwisoka
nitsinina hekulu, hekulu, Khubulafu
bwaliyo.


##
Ne olwa tsiola khumatsi hekulu,
eshiamakana shiakholekha. Emirwe
chie mishila chiatsio chiatikhamo
khabiri-efilenje nende tsinzala.
Hasi womurwe, amakhono kamera
kabiri nende efikalabo ne tsinzala.


##
Shi tsiali tsinzukha khandi tawe, halali omusatsa nende
omukhasi.
Ne olwa balinganakho, nibachamana.


##
“Khulombakha litala liefu mufikulu,” Omukhasi naboola. “Buli
itsuli khulalolanga eliuba nilirula, nilikhutundumia
emikongo..."
“Khularuka obunyasi nende emisala,” Omusatsa naboola.
“Khandi obwitsa nende liyoni nende Isolo.”


##
“Come," said First Man. “I will,” said First Woman.
And they walked out together into their new world.

##
Omusatsa wa Mbeli Omukhasi wa
Mbeli
* License: [CC-BY]
* Text: Southern African Folktale
* Illustration: Jemma Kahn
* Translation: Catherine Were
* Language: Oluwanga
