# Liyambo lilobole
lia Akai

##
Akai olwa yali nashiri
omukhana omutiti,
mama waye
yamukoninjia khwi
liyambo.
Senje waye yakasia
liyambo lilobole lino
khurula khu omunasi.


##
Liyambo lilitsingi lie
tsirangi tsinyinji
tsindayi.
Liali liaukhana nende
amayambo ka
nyinamwana Akai yali
ninako munzu.


##
Eshialo shiabotokhana
mungo mwabu Akai
shiali eshiumu, shiayia
nende amachina
ketsula.
Amakhala kali amanji,
tsimbubi nende
tsinzukha tsiosi.


Alali Akai shiyalikho
mumaraba kokhulumwa
nende efilonje efibi fino
tawe.

##
Mama waye yaboola,
“Liyambo lia Akai
lilobole limuoninjia
okhurula khumaraba.”


##
Akai yali omwana
omuchesi.
Yeka womwalo kwaambi
kwolusuba kwali.


##
Yamanya we inzu ya
kukhu waye yali.
Yatsitsanga
okhusangalira
amabeere ke ingamia
nende kukhu waye.


##
Inyanga ndala, Akai
shiyali nende ikhabi
tawe.
Yarula okhutsia nanzu
wa kukhu waye alali
shiyanyalirwa okhula
tawe.
Yakorera mufikulu. Yali
nende oburii.


##
Yekhala hasi wo musala
kweshinikha nalinda
obukhonyi.
Tsindolo tsiamutira
niyanza okhuloora.


##
Endi nilwo amaloro kali:
Yali nakonire hasi
khwiyambo liaye
lilobole.


Omukhasi wafwanana
nende kukhu waye yali
namulindire.
Omukhasi
yamumwenyera
namweresia ibakuli ya
mabeere ke ingamia.
Olwa yali naira
omukhono okhubukula

##
Akai yatimbula tsimoni
kaala.
Olwa yalenga akulu,
yalola eshiyalayal
shiemere khwisaka
akulu waye.


##
Olwa Akai yema,
eshiyala shiapurupusia
tsimbaa tsiayo ne
shiimisia Akai khunjira.
Yalonda eshiyala.


##
Akai yola abundu we
tsinjira tsiakabukhana.
Eshiyalayala
shiialakasia eshitonye
shia liyambo,
shifwanana nende shia
Akai.


##
Okhutola liyambo, Akai
yalola amakulu
kafwanana nende
kanyinamwana.
Yamala alole omwalo
kwolusuba kwa
batayangamo amatsi.


##
Oluyia lwabo Akai
lwemba nende
okhushina
okhumwinjisia mungo.
Bera imbusi, basamba
inyama ne
nibekhooyera omwana
wabu okhucherera.


##
Akai yekhala
khwiyambo liaye
nasangalira eshipande
shikali shia inyama
inofu isambe.


##
* License: [CC-BY]
* Text: Ursula Nafula
* Illustration: Catherine Groenewald
* Translation: Ursula Nafula
* Language: Oluwanga
