# Mukhwana
nende Mulongo

##
Khale, khwaliho nende omusiani walangungwa mbu Mukhwana.
Yali nende omukhaana wabu walangungwa mbu Mulongo.


##

##
Olwa mama nende papa wabu bafwa, batsia okhumenya nende
khotsa wabu. Ne balindwa obubi muno.
Bopungwa ne tsisala tsindambi, nende okhuyebwa obusera
obwangu bwangu okhunywa nge eshiakhulia lulala khunyanga.
Kho belukha nibakhama.


##

##
Banyoola libina nibamenyamo. Bali nende oburi okhubeera bali
nibaulila mbu amanani kali nikamenya mufikulu.
Kho bakasia omuliango kwamani okhufunikha obwinjililo, nende
emiluu chibili chiokhurera omuya nende obulafu.
Mukhwana yaboolela omukhaana wabu Mulongo, “Ikhalanga
mwibina olwa emba nendula elwanyi okhuyima, ne khandi
olatekha inyama tawe. Amanani kachama isami ye inyama
iteekhwa.”


##

##
Buli ingolobe Mukhwana yachelelanga nende eshindu shia yali
niyerire-eshituyu nomba amayoni nomba eshichwaya.
Ne olwa yachelela mwibina, yemba:
“Mulongo, Mulongo, omwana wa mama, nzikulila libina. Tsipicho
tsinjile. Lili nemiluu chibili.”


##

##
Mulongo yachoonya okhwikhala mwibina eshiteere shiosi. Kho
inyanga ndala olwa omusiani wabu yali niyakharula, yarula
elwanyi okhutsia okhwilolela eshialo. Nanyoola isebele
yokhubailamo, nende omusala kwokhunina. Yeulila nali
omulekhule khandi omusangafu.
“Aundi, napara, abalia-bandu babulao.” Aundi amanani kabulao
khotsa yenyanga busa okhukhurisia.


##

##
Inyanga yalondakho shiyali noburi bwosi bwosi tawe ne nabwana
omulilo okhwora. Ne yakubwana mwibina omuliango nikwikaleokhwikalila obusuku.
"Shimbara nobubi okhusambakho akhayama khatiti tawe. Nobulayi
okhubakho nende eshiakhulia eshiteshe."


##

##
Omusiani wabu lwayacherera yemba shinga buli nyanga,
“Mulongo, Mulongo, omwana wa mama, nzikulira libina. Tsipicho
tsinyala okhwinjiramo, lili nende emiluu chibili.”
Yekula omuliango ne niyenjira.
Olwa yalola inyama indeshe, Mukhwana yareeba, “Okholire orie
obulali nende omuliro?
“Enjibakale khumubasu elwanyi we libina,” Mulongo nakalusia
bwangu bwangu.
Mukhwana yali nachonyere muno ne nalanyala okhuingana tawe,
nibekhala hasi nibatsililila okhulia.


##

##
Inyanga yalondakho Nakhwana nabwana omuliro khandi natekha
efiakhulia. Olwa yali niyakhamala busa omwoyo kwo khwimba
nikuulilikha elwanyi,
“Mulongo, Mulongo, Omwana wa mama, nzikulila omuliango kwe
libina lino. Tsipicho tsinyala okhwinjira. Lili nende emiluu chibili.”
Alali omwoyo oko shikwafwanana nende kwo musiani wabu tawe.
Nakhwana naboola ari, "Tawe ewe sholi omusiani wefu tawe;
omwoyo kwo shikufwanana nende okwaye tawe."
Yali nende obulindi obulayi mwibina.


##

##
Efise fititi nifiakhabura, omundu wundi yemba elwanyi welibina
khandi, “Nzikulila mwana wefu, Mulongo, Mulongo, omwana wa
mama, nzikulira libina. Tsipicho tsinyala okhwinjiramo. Lili nende
emiluu chibili.”
Omwoyo oko kwaulilikha shinga kwo musiani wabu, kho niyekula
omuliango.


##

##
Okundu okukhoongo kwa manywa khumubili kwosi kwetsula
obwinjililo bwe libina bwosi.
Kwayoya Mulongo nashili okhupara okhwilukha.
Mulongo yanyoola obwiyangu nayooya likoshe okhurula mumuliro.
Yalakasia likoshe khunjira ya balondakho ano nende alia olwa
yachingwa nibatsia.


##

##
Inyanga eyo, shia Mukhwana yanyalilwa okhukwakho mu khuima
khwe shiali omulinga kwe tsinzushi-yali nakusukune khwibeka.
Olwa yoola khwibina, yanyola omuliango kwe libina nikwikushe ne
omukhaana wabu natsile…ne likoshe nilinyululushe khunjira ilinjile
mumutsuru.
Yaloonda likoshe elo okhuula olwa yalola omulilo ehalekho.


##

##
Nikworanga omulilo oko kwaliho okundu okukhoongo okwa
amanywa khumubili kwosi nende omusiko omukhoongo hambi
nakwo. Mukhwana nachenda natsia wakwali, niyekatia
okhusiechela.
"Papa, nochama onyala okhukhonyakho? Embumiye eshilenje.
Ndenyakho amatsi."
Okundu oko nikumukalusia kuri, “Ndalakhuwa amatsi, nikaba mbu
ofuchirira mbu shiolatilakho khumusiko kwanje tawe."
Ne nikura omusiko kwako oko kaala obulayi mukhatsu khakwo.


##

##
Ne olwa kwatsia, Mukhwana nakhalaka olusia lwali niluboyele
omusiko oko, ne omukhana wabu naruuma narula mumusiko oko.
Mukhwana nashukhasia omusiko oko nende okukwe okwali
nikwitsulemo tsinzushi. Omukhana nomusiani wabu nibefisa
okhulola eshiali nishitsia okhwikholekha.


##

##
Olwa okundu oko kwetsa namatsi, omusiani nende omukhana
wakwo betsa ninako. Kwaboolera omukhana wako kuri,
"Eshindu eshilayi shili mumusiko munzu wefu. Tsia orere!!"
Omukhana oyo yatsia niyekulakho hatiti okhulola eshialimo.
Tsinzushi nitsimuluma omukhono, niyayula.
"Shilasanga.”
“Tsia omukhonye!” nikulanjilisia omusiani wako. Ne amakalusio kali
kalia kalia


##

##
“Olambukula ngo mundu omusiru tawe,” nikuyiibila omusiani
wako. Ne nikwikhupa munzu, nikubambula omusiko okwene.
Tsinzushi etsiali nende oburuma tsiapurukha ne tsirula elwanyi
nitsikuluma omurwe, eliulu nende tsimoni.
Ne olwa kwakhaywa okhulola, kwarumaruma nikuyochera nikuulila
obutsuni.


##

##
Kwerukha nikukwira omurwe mwitiba, omurwe nekwiyabila
mumatoyi. Kwekalukhasia eshitsushi sho omusala eshiali
eshilayi okhuba omulinga kwe inzushi.
Efise efirambi inyuma wako, Mukhwana nende Mulongo balia
obushi obunulu okhurula mu mulinga oko.


##
* License: [CC-BY]
* Text: South African Folktale
* Illustration: Jemma Kahn
* Translation: Catherine Were
* Language: Oluwanga
