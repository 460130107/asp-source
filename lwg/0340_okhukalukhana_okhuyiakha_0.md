# Okhukalukhana
Okhuyiakha

##
Khulwe tsimbaka tsinyinji, eshikulu
shia Sang’alo shiema nishimwenya
hakari weshikuri shia Nzoia.
Tsisebele tsiafutukha nitsikha
okhubukana, ne nitsikasia omwalo
okhurula khu tsinzafwa echiakukha
tsiambeka tsibili tsieshikulu esho.
Omwalo Chwele kwekotiombola
nikunyololokha nikukhalasia
mushikuri shia sanga’lo.
Amatsi kako kali eshihanwa
khung’ombe, amakondi nende
tsimbusi tsiolukongo olo nende kata
efichwaya fiamenya mushikuri esho.


##
Efindu fiali busa efilayi, okhula
shinga Eshifuluko yanyoola bwe
likuru.
Yarusia obukmu mbu injira yikulwe
okhurula khushikulu hekulu, okhula
hasi mbu kho anyalenje okhunina
khushikulu mubwangu, khandi
yekha mundalira ubulanyakhana
tawe.
Eshikulu shia Sang’alo shiasinyikha
khulwa okhunyasibwa emimela
chiashio, ne nishiisumilisia busa.


##
Mwijuma , abaana nende abetsa be
Shifuluko baninanga hekulu
weshikulu okhubaya.
Berukhananga buli habundu
nibafunaka tsisala nende amasaka,
ne nibakalekha nikayia.
Inyuma we efise Eshikulu shia
Sang’alo shiachonya. Eshimwenyi
shiasho shawua. Emiare chiesuba
ne ifwani yeshikulu esho nibiiya ne
nishilikulukha obubi.
Inyuma wa kosi, tsisebele
tsiakhama. Tsinguku tsia omwalo
kwa chwele tsiatong’a nitsilingane
busa neshibeela.


##
Efichwaya fiauya mushikuri omo
okhuba amakale kafiabayilangamo
shikaliwo khandi tawe.
Nende ubunyasi obutorotoro
bwokhulia na okhubayakho.
Tsing’ombe, tsimbusi na amakondi
fiang’aya ne fing’ayilila.
Buli mulala yalola uburuma bwe
eshikulu shia Sang’alo.


##
Abandu ba Sanga’lo balola mbu eshindu shikhoyere
okhukholekha. Baliimana ne nibarusiayo we likuru
Eshifuluko.
Bemekha Ikhabi, ne narusia obukumu mbu buli
mulala akhoere okhuraka eshimuli shiokhwitsulira
Eshifuluko.
Ikhabi nende abandu be bakhola efisashilo, ne
nibarerera Eshifuluko efihanwa fie tsisiola, tsindaa
nende emilulusia.


##
Abulawo owaninakho khushikulu
khandi. Ne obunyasi nibunyalirwa
okhukhula, niburambiya khandi.
Kalakala eshimwenyi shieshikulu
shia Sang’alo shiabangukha ne
nzinzafwa nitsiarukha mukari
khandi. Munzafwa etso tsisebele
nitsinyalukha khandi.
Omwalo kwa Sang'alo kwetsula
khandi. Eshikuri esho shiasebukha
obunyasi buli hosi okhushirakho
lwambeli.
Efichwaya fiasolasola khandi
mushikuri imo. Tsing’ombe,
tsimbusi, nende amakondi
fiebulanira mubunji mufinikha
wemisala.

##
"Omenye obulamu oburambi Ikhabi,
omenye obulamu oburambi Ikhabi,"
abandu ba Sang’alo bemba.
"Omenye obulamu oburambi
Eshifuluko," Ikhabi nende abandu
bebe nibaboola. "Abaana befu
nende abetsukhulu befu
bakhuheresie oluyali inziayo."


##
* License: [CC-BY]
* Text: Catherine Were
* Illustration: Catherine Groenewald
* Translation: Catherine Were
* Language: Oluwanga
