# Anansi akanila
abandu
tsingano

##
Tsinyanga tsiali tsia khale, khale
tsilia, Nasaye wo mwikulu, Wele,
yali niyabikha tsingano tsiosi
mwisanduku lie tsimbao, mwikulu
elia.
Abandu asi khushialo shibalikho
nende tsingano tsiosi tsiosi ta,
mana shibali nobusangali tawe.
Bareeba Anansi Libubi liobuchesi
okhubakhoonya.


##
Anansi nalukha olububi oluraambi,
mana naninilakho okhuula mwikulu.
"Enyala okhunyoola tsingano,
nochama?" Nareeba Nasaye wo
mwikulu.
Ne Nasaye yamutseshela Anansi ne
khandi namuboolela ari , "Oh, tsino
ne tsingano tsiobukusi bwe ekulu
okhushila. Shimbara nobunyala
tawe, khandi ewe Anansi."


##
"Naye Anansi namureeba ari,
“tsinyala okhukusibwa khubukusi
shi?"
"Olanderera tsisolo tsinzalaba
tsitaru etsilalolekhanga bwangu
tawe,” Nasaye namuboolera,
“Ingwe ili nende ameno kamema
nga amafumo, libuyi , nende Ibaka`
.”
Ne natsekha khandi natsekha.
Yapara mbu tsingano tsie tsiebikha
obulayi.


##
Kho Anansi niyeshera khulububi lwe
lwobulimbo kaala nakalukha asi
khushialo. Napara khandi
niyeparira, ne nakasia liparo.
Nayaba obwina oburaambi,
nafunikhakho amasafu nende
amakokha, okhubufisa bukhaye
okhulolekha ne nabwao okhutsia
okhulia eshiakhulia shie ingolobe.
Mumabwibwi, toto ingwe yali
niimalile okhukwa mubwina obo.
Yali niyikwaranga khwisisi lio bwina
obo noburuma obunji po ne
nililanyala okhurulamo tawe.


##
“Oh! lekha ekhukhonye, omwitsa
wanje!” Anansi naibolera. “kona
busa olambisie khu tsisala tsino ne
ndalakhukhwesa ekhurusie
elwanyi.”
Anansi yaboya ingwe nende olububi
lulwe khutsisala, ne naikhwesa
nayininia okhuyira khu Nasaye wo
mwikulu.
Nasaye naye namutsekha busa ne
namureeba ari, " etsindi tsibiri tsile?


##
Kho Anansi niyekha asi khushialo
okhukhaaba isolo yakhabiri.
Napaara khandi ne nanyola liparo.
Niyetsusia amatsi mushimuka ne
natsia okhukhaaba wa mabuyi kali
nikamenya. Nasundula amatsi
matiti khushitsu shiamabuyi ako.
Narema liru ne niyefunikha
khumurwe kwe, ne niyesundula
khumubili amatsi kali nikatonyere.


##
Nalanga amabuyi, "Enywe amabuyi!
Itse mulolekho! Ifula ikwa muno!
Injire bwangu mushimuka shianje
shino mwesi, shilamufunikha
mukhaye okhutora."
Amabuyi shikenyanga obunyifu bwa
amatsi tawe, kho koosi nikapurukha
nikenjira mu shimuka shia Anansi.


##
Bwangu Anansi nanaba olububi
khumunwa kweshimuka esho
okhwikalira amabuyi okhurula kata
kateme karie.
Yakachinga nakayira mwikulu
nakechesia Were womwikulu.
Naye Were namutiabushira busa,
"Eyo mwisho ili ena?" (Luno
shiyamutsekha shinga olwa mbeli
tawe).


##
Kho Anansi nakalukha khu shialo
khandi. Yapaara muno muno, shiyali
nanyala okhunyoola injira yosi yosi
yakhunyooleramo eyindi tawe,
owamweresia liparo lilayi okhushira.
Alala bakhaba olusala oluraambi
olusiro nende emilandila
emikhuniufu.
Bachenda ne olwa boola ambi
khumwalo weinzukha yali
niyamenya, banza okhuingana.
"Liosaka ne liraambi okhukhushila!”
“Tawe, nelimbikiti khwisie!” “Tawe
nelirambi okhukhushila!”


##
Bwangu inzukha yarula elwanyi
niyibareba eshiali nishichira nibaba
namaingane ako.
“Eyinganenje nende omukhasi
wanje mbu,” Anansi nayibolela,
abolanga mbu olusala luno
noluraambi okhukhushira ewe. Nasi
enganire.”
“Baatse! Esie ekhali Omuraambi
okhushila olusala!” nayo inzukha
niyikalusia. “Esie endi omurambi
muno! Esie endi okuyukha
okukhongo muno! “Rakho olusala
tsana ambi ninasi opime olole!”


##
Kho Anansi nakhola ario, naboya
okuyukha oko khulusala olo ne
milaandila okhukunyiira kukololoshe
khulusala.
Olwa kwali nikuboyelwe kwosi
obutinyu, Anansi nuyila okhuula
mwikulu.


##
Were yeyama mbu toto Anansi yali
narunjire obukusi bwe tsingano
etso.
Yamala atsie mwisanduku lie
lietsimbao, niyekula eshifunikho,
namwelesia Saka tsingano tsiosi.
Anansi yachinga tsingano tsiosi
nobusangali nayira khushialo.
Yechesiakho omukhasi we
nibakabana, khandi nende abandu
bandi bosi nende tsisolo tsiosi.
Okhubeera tsingano netsiokhuboola
tawe, ne tsiokhubikha.


##
* License: [CC-BY]
* Text: Ghanaian folktale
* Illustration: Wiehan de Jager
* Translation: Catherine Were
* Language: Oluwanga
