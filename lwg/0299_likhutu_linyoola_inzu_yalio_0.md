# Likhutu linyoola inzu yalio

##
Inyanga ndala likhutu liali lichenda mushikuri. Liali likhaba khandi nilikhaba.
Lialenjera ehale khandi litimba imoni ndala okhulenjera obunyasi. Liachenda
libira likhomonio.

##
"Okhabanga eshindu?" Likhomonio liareba.
" Ne habwene likhomonio, ekhabanga inzu yanje.
Ochilutsikho?"

##
Likhomonio liakalusia, "Tawe eshiri okhuchilola, alali endakhukhonya okhukhaba!"
Lianina khu likamba lie likhutu. Likhutu liatsiririra okhuchenda ne likhomonio
khumokongo kwaye. Bakhaba khandi bakhaba, alali shibanyoola inzu tawe.
Eliuba liali ekulu mwikuku.

##
Mufise fitutu babira imbirimbinzi. "Okhabanga eshindu?" Imbirimbinzi yareba. Ne
habwene imbirimbinzi, ekhabanga inzu yanje. Ochilutsikhwo?" Imbirimbinzi
iboola, "Tawe, eshiri, alali endakhukhonya okhukhaba

##
Yaapa tsimbaa niikhasa."
Otsitsanga lwangu okhushira,
likhutu liiiniakana.
Imbirimbinzi yakalukha
enyuma.
"Endanina khumukongo kwao
siesi mana."

##
Likhutu liatsiririra okhuchenda,
likhomonio nende imbirimbinzi
bininire khu likamba liaye.
Bakhaba khandi bakhaba, alali
shibanyoola inzu tawe. Eliuba
liali lishire hasi mwikuku.

##
Mufise fitutu babira liyoni. "Okhabanga eshindu?" Liyoni likhasi liareba. "Ne
habwene, liyoni, ekhabanga inzu yanje. Ochilutsikhwo?"

##
Liyoni likhasi liaboola,
"Shechilutsikwo tawe, alali
enadkhukhonya okhukhaba!"
Lianina khumukongo kwe
likhutu, ne likhutu litsiririra
okhuchenda ne likhomonio,
imbirimbinzi nende liyoni likhasi
bekhale khumukongo kwaye.
Bakhaba khandi bakhaba, ne
shibanyoola inzu tawe. Lirunda
liachaka okhupa.

##
Mufise fitutu babira imbeba. Yali ikasia efimuli efiungasie. "Okhabanga eshindu?"
Imbeba yareeba. "Ne habwene imbeba, ekhabanga inzu yanje. Ochilutsikwo?"

##
Imbeba yaboola, "Ekhachilola
ta, alali endakhukhonya
okhukhaba!" Yanina
khumukongo kwe likhutu.
"Linda hatutu. Shindakhalekha
efimuli fianje ta."
Likhutu lialinda. Imbeba
yenyiira khandi yiinyiira
okhukama efimuli fie
efiungasie.

##
Likhutu liatsiririra okhuchenda,
ne likhomonio, imbirimbinzi,
liyoni likhasi nende imbeba bali
khumukongo kwaye.
Bakhaba khandi bakhaba, alali
shibanyoola inzu ta. Omuyeka
kweya amasafu khwiloba
khandi kubotokhana mufilenje
fie likhutu.
Likhutu liachonya. "Muli abasiro
mwesi," liakwisia amaumo.

##
Omuyeka kwakhupa naamani.
Likuku liamalia. "Oh, inzu yanje
ili ena?" Likhutu liareba.
Likulu liatulukha mufikulu.
Ikhupa yakhosia ehale. Ndo-ndo
ifula yaronya.
"Oh, inzu ye likhutu ili ena?"
Likhomonio, imbirimbinzi, liyoni
likhasi ne imbeba bareeba.

##
Omuyeka omusiro kwe shifulumutu kwakhupa. Kwayula likhomonio, imbirimbinzi,
liyoni likhasi nende imbeba okhurula khu mukongo kwe likhutu.

##
Ifula ya machina yakwa, tip-tip-tip. Likhutu liatirwa noburi niliikhuna mulikamba.
Lianyoola obutundumu obulayi mwo. "Oo, inzu yanje njieyi!"

##
â€œOo, inzu ye likhutu njieyi!"

##
* License: [CC-BY]
* Text: Maya Fowler
* Illustration: Katrien Coetzer
* Translation: Margaret Amateshe
* Language: lwg
