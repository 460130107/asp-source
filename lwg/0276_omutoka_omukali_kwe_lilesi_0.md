# Omutoka omukali
kwe lilesi

##
Lialio litoka tsa elala
mulukoba lwabo
Omoka.
Liali likali khandi lie
shilesi.
Liali no luyoka muno.


##
Indalo yindi,
Nyinamwana Omoka
yaboola, "Mutsuli
khulatsia mulukulu
okhukula ingubo yo
yemwisomero."


##
Omoka yasangala
muno.
Bali batsie elukulu
mumutoka omukali kwe
lilesi.
Yakhaywa okhukona
mushiro.


##
Omoka yali afwalire
tsingubo olwa nyina
yetsa okhumwinyosia.


##
Omoka nende nyina
bachenda okhutsia
mushituo shio mutoka.
Balinda omutoka mukali
kwe lilesi.
Habula omutoka
shikwetsa tawe.


##
Abandu bandi boola
ashituo shio mutoka.
Beiniakana khulwa
omutoka kwali
kubutsire.
"Omutoka
kukhuleshere?"
bareeba.


##
Omoka yahenda muno.
"Shikhulatsia elukulu
tawe. Shindanyoola
ingubo yo mwisomero
ta," napaara.


##
Abandu bandi bafwa
omwoyo bakalukha
nango.
Omoka yalira khulwa
shiyenya okhutsia
nango ta.
Nyina namuenderesia.
"Khulalinda kho
oluono," naboola.


##
Mufise efio, baulira
oluyoka.
Balola olufu lutuma.
Omutoka kwali kwitsa!


##
Alali omutoka kuno
shikwali kwe lilesi ta.
Shikwali omukali tawe.
Kwali omwakhanyu
khandi omutiti.
Abali balinda omutoka
bakuenga.
Shibanina mwo ta.


##
"Injiremwo! Injiremwo!
Omwirusi nayiibukha.
"Khushindire muno
luno," naboola.


##
Omoka nende nyina
benjira imberi.
Mufise fitutu abandu
boosi benjira mumutoka
omutiti omwakhanyu.


##
Omoka yaenjerera
mwidirisha.
Yalola abandu abanji
mushituoa shio mutoka.


##
Buli shamundu yali
yerukha okhunina
omutoka.
Abula bali bachelewe.
Omutoka kwali
kwitsule.
Omutoka omwakhanyu
kwasimukha okhutsia
elukulu.


##
"Omutoka mukali kwe
lilesi kuli ena?" Nyina
Omoka yareeba.
"Kubiyiire," omwirusi
nakalusia.
"Khukukasinjia. Kuletsa
mutsuli," nametakho.


##
Omoka shiyateba ifwani
yo mutoka tawe.
Shiyateba obukhongo
bwo mutoka ta.
Yali nobusangafu
khulwa omutoka kwali
kutsia elukulu.


##
* License: [CC-BY]
* Text: Mecelin Kakoro
* Illustration: Mango Tree
* Translation: Margaret Amateshe
* Language: Oluwanga
