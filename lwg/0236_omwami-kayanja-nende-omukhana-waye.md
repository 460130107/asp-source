# Omwami Kayanja nende omukhana waye

##
Khale khale yaliyo omwami ulangwa
Kayanja. Yali yamenya
mushiembekho halala no mukhaye
waye nende omukhane waye welira
mbu Apenyo.
Omkhana wo mwami, Apenyo, yali
omubukha khandi we ifwani indayi
ne buli omusatsa yenya
okhumuteshia. Abula omwami
Kayanja yareba ikhwe ye ekulu khu
yesi wenya Apenyo.

##
Hambi nende eshiembekho shio
omwami Kayanja, yamenyao wo
lukoba ulangwa Aludah, omundu
mukhongo. Yakulikhwa "omundu
mukhongo" khulwa buli mundu
mubumenyanwa yamuulirisinjia (
Yali wa makuba khu yesi yesi
oulamurecheresia ta).
Omukhaye wo mwene olukoba,
Aludah, yali niyafwire mubwangu
yubo khulwa omuyeka kho
wolukoba yali akhaba okhuteshia
omukhasi undi.

##
Kho mwene olukoba ouli omukofu
khandi omunefu yatsia wo omwami
Kayanja okhukhwa omukhana waye.
Babiri yabo bashisungana ikhwe.
omutiyii Kakembo yaulira
amasungano kabo. Omutiyii
Kakembo yali omwitsa wa hambi wa
omukhana wo mwami, Apenyo.

##
Wo lukoba Aludah yeyama
okhuheresia omwami Kayanja
eshikabo akari shie miandu chiaye,
halala ne isindani, shingana
omukabo kwe ikhwe.
Emipango chie shiserero akari wa
wo lukoba Aludah nende omukhana
wo mwami Apenyo chiakasibwa
mubwifisu. Omwami yamanya mbu
omukhane waye shiyakhafuchirirre
akaliparo kaye ta.

##
Lichuma elala imberi we inyanga ya
arusi ilobole, omutiyii Kakembo
yatsia khu Apenyo.
"Omukhana wo mwami, papa wao
akasie ehiserero shio nende wo
lukoba Aludah, ne shilabao
mwichuma elala okhurula luno,
Kakembo naboola.

##
Omukhana wo mwami Apenyo
yauka ne nakhaywa shiakhola.
Yapara, "Shendateshera wo lukoba
Aludah tawe, omusatsa
omukhomeru khandi omukofu.
Tawe! Endatetekhana okhutsia wa
Trevor endole shianyala okhukhola
efise filaawa.
Trevor yali omwitsa we shisiani wo
omukhana wo mwami Apenyo.

##
Mushiro Apenyo yanyololokha
okhurula mushiembekho. Samwana
waye namanya watsitsanga
nasinyikha muno.
Yerukha okhubira mumutsuru
omukali kwerima, khumachina
nende efitsakha, okhula niyoola wa
Trevor.
Olwa yoola nango waye yali
nachonyere, nali inzala khandi
nobulo.

##
"Omuheri wanje, nishina niwirukha
abundu arambi wenyene mufise fie
shiro?" Trevor nareeba.
Yataya amatsi namuhereresia
khandi nalekha aulukhe.
Trevor yali neshiruchi nashilinda
Apenyo amukanire kekholeshe.

##
"Omukhana wo mwami
omuyanzwa, eshikali nishina?"
Trevor nareeba.
Apenyo yaeera naamani ne naboola
naberere, "Papa wanje yenya
okhumbakha khu wo lukoba Aludah
omundu omukhongo.
Shefuchirira okhutekha khu mundu
omubi uyo ta.
Trevor, ndikomba okhutekha khu
iywe kata noli omumanani.
Efuchirira okhunyakhana.
Ndakhuhera."

##
"Omukhana wo omwami, euma
emiandu chiokhuhana nga ikhwe,
ne wamanya endi omusiani
omumanan." Trevor nalira.
Apenyo nakalusia," Ndamanya
halali niwe wenyene wenyala
okhuteshera."
Yapara mufise fitutu ne naboola,
"Khutsie khu Kategga omufuchi wa
eliaro akhweremia okhutsia
injerekha yindi yo mwalo.
Khulakhama ne papa
shalakhunyoola ta."

##
Mushiembekho, omwami Kayanja
yali namanyire omukhana waye
Apenyo akhamire ne naboolera
abarukwa baye okhumukhaba buli
habundu mulukoba.
Abalindi nende abapani bo omwami
bakhaba buli abundu ne
shibanyoola omukhana wo omwami
Apenyo ta.
Bakalukha khu mwami
bamuboolera Apenyo shanyoolekha
ta. "Tsie mumutsuru mukhabe,"
Omwami Kayanja nalokha.
Yali nasinyishe.

##
Olwa omukhana wo omwami
Apenyo nende Trevor bali bayuka
okhutsia khulukuku, amalesi
amamali kachaka okhukhung'ana
mwikuku. Ifula yo lucheka yali itsa.

##
Kategga omufuchi weliaro yali aboa
eliaro lwo ababukha yabo betsa
khuye.
Trevor yareba Kategga afuche eliaro
okhubambusia omwalo.
Kategga yaloba, nababoolera ifula
yo lucheka itsanga ne banyala
okhukwa mumaraba.

##
Trevor yaboolera Kategga khatimba
bambushe omwalo.
Yenjisia omukhono kwaye
mumufuko nainyia amakwakata ko
munyanza okhuheresia Kategga.
Olwa Kategga yaulira olukano lwabo
nokhulola amakwakata keshifwani,
yali neshibeera khubo.
Yeyama okhubambusia omwalo
mulifube libi

##
Kategga yakhwesa eliaro hambi no
lukuku nababoolera benjiremwo.
Yabukula emikho chiokhufuka eliaro
nachaka okhulifuka.
Olwa omwami Kayanja nende wo
lukoba Aludah boola khulukuku,
balola abandu bataru muliaro.
Bamanya mbu abaheranwa
ababukha bali berushe.

##
Irunda yapa eliaro ne Kategga
nakhaywa okhuchifuka.
Omwami Kayanja yayibuukha:
"Apenyo, nochama kalukha!
Ekhuberere ne shendahesia eywe
nende Trevor eshinyasio tawe."
Efise fiali fiwere.
Eliaro liakwa ne boosi bataru
bafubwa mwirunda.
Beiinikha mwalo.
Okhurula inyanga iyo, buli mundu
mushiembekho shia Kayanja
yeyamirwa okhuteshera omundu
yesi wabenya, omuinda nomba
omumanani.

##
* License: [CC-BY]
* Text: Amana Yunus
* Illustration: Natalie Propa
* Translation: Margaret Amateshe
* Language: lwg
