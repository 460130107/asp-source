# Anansi,
Amakhokho
nende Tsikwena

##
Inyanga ndala inzala yakwa
mushialo. Abulao owali neshiokhulia
ilali amakhokho konyone.

Buli mu mabwibwi, kapurukhanga
nikatsia womusala kwa matunda
amengu kali amanulu. Kwali akari
womwalo omukhoongo.
Kakalukhanga nende amakhuyu
khulweshiakhulia shiako, nende
abekho bako.
Ifwana yamakhuyu yachiranga
omunwa kwa Anansi kwitsula amare
tu. Yapara shinga anyala
okhwinyolerakho yesi.

##
Yapara muno ne nanyoola
eshianyala okhukhola.
Yebakha khushitakho shiaye iula
bulaayi.
Yabukula inyungu yeliloba ne natsia
okhulola amakhokho.
“Munyala okhukhonyakho bayie?”
Yareeba.
“Ndenyakho amanda komuliro
okhubwanira omuliro kwanje'.
Ne olwa katsiririra okhutoola
amanda mumaika, Anansi yekhala
niyesisinia khu elala khu makhuyu
kali amakhongo, kho liande
khushibuno shie.
Yakalusiria amakhokho orio ingali,
ne narula elwanyi, nachenda
nabwao eshinyumanyuma okhula


##
Kata kario, likhuyu elala lionyone
shiliakhamuyera tawe. Yakalukhayo
khandi olundi, nakhola ario.
Olwa yakalukhayo lwa khataru
khandi, amakhokho kachaka
okhumuparira eshia yali
niyenyanga.
“Eshichira nokalushiriranga hano
okhubukula omuliro ne shiina?”
kamureba.
Anansi nakakalusia ari, “Buli eshise
lwa ndula nango,
amanda kabetsa nikamalire
okhusima.”


“Obeyanga!”amakhokho
nikamubolera. "Wenyanga
efiakhulia fiefu!”
“Shikali kario tawe. Mukatia,"
nakabolera. Ne nachaka okhulira.

##
Mumabwibwi inyanga yalondakho,
buli likhokho liamwiyachila libaa, ne
napurukha nako okhutsia
khumukhuyu akari womwalo
omukhoongo.
Olwa yalola amakhuyu amengu
amanulu, Anansi yekomba koosi
kabe akaye.
Buli olwa likhokho liatema
okhufunakho likhuyu, yayula, “Elo
nelianje. Nesie ouranjirire
okhulilola". Mana nalifuna ne nalira
mumufuko kwe.

Okhumalilikha, yafuna amakhuyu
koosi ne amakhokho nikalanyoola
kho kata liosi tawe.

##
Yatong’a yenyene busa nga
eshirima shiachaka okhutiira.
“Nindalenya okhumenya khumusala
kuno obulamu bwanje bwosi,"
niyeparira, "ndalaruuma busa
mumuyeka shinga amakhokho.”
Kho yakhwesa emiuya mukari,
naruuma, ne….Tuumbu! nakwa
mumwalo akari we tsikwena.


##
“Eshili ano nishi?” okwoyo
kweikwena nikurwarwakha.
"Shiakhaba eshindu eshinulu
shiokhulia, shiuu…”
Tawe nochama bayie!” Anansi
naboola. Ne niyaanza okhulira.
“Endi mulala khwinywe. Mukorirwe?
Ndakora mundalo tsia bakuka
benyu ne shiyalikhowo owanyala
okhunyoola tawe. Newe oweimberi
khubekho banje okhulolekha.”

Nalila muno muno okhuula tsikwena
nitsimulolera eshisa.


##
Ikwena ikhulundu yalikho,
shiyahuulila akeke ako tawe.
"Khulamanya noli mulala khwifwe
nikaba mbu onyala okhulia amatoyi
nende okhuulira obulayi shinga
efwe."
Nitsimwa eshisanda shia matsi
amabi amakhanyu.
“Kali nga aka kukhu yakasinjia!”
Anansi naboola.
Ne nakasia omuluu mwiloba nende
eshilenje shie inyuma, khandi
omuluu mushisanda nende
eshilenje shieimbeli. Olwa yekatia
okhunywa omunyu oko, kwatatsila
mumuluu oko mushisanda, asi
wefilenje fie.

##
“Omunulu po!” niyekhomba
nakalusia yo eshisanda eshikhaya.
“Ahaa!” bulano khwakhamanya
mbu toto oli mulala khwifwe,"
tsikwena nitsiboola.
Bulano nitsielesia Mukatia
obwiyangu bwokhukona ninatsio
mubwina bwatsio.
“Mumabwibwi mutsuli,
ndalamuboolela olukano lwobulamu
bwanje,” Anansi natsiboolela olwe
tsindolo tsiabayila.


##
Mumabwibwi inyanga yalondakho,
eliuba nilishili okhufwinda, Anansi
nabuusia ndala khutsikwena itso.
“Abashio nibashiri mundolo, mbila
enyende omukhasi wanje nende
abaana banje injerekha womwalo,
betse bakhonye okhubabolela
olukano lwanje.”


##
Ikwena yasinyikha nibubura khulwo
khubusibwa mundolo mumabwibwi.
"Nochama khonya. Ewe osokanga
bwangu okhushira esie," Anansi
naboola.
Ikwena niiyama. Anansi niyekhala
khumukongo kwe ikwena okhuula
khulukuku lwomwalo.
Yeekha bwangu bwangu, “Enjelela
busa bwangu bwangu ninde busa!”
Anansi naiboolela, ne
nakhamiushila mubunyasi.


##
Okhuula inyanga ino, Ikwena
ishilindanga khulukuku, namoolu
kayo nga amasingo khumatsi,
nende tsimoni tsiefipalapala
khumatsi ekulu.


##
* License: [CC-BY]
* Text: Ghanaian folktale
* Illustration: Wiehan de Jager
* Translation: Catherine Were
* Language: Oluwanga
