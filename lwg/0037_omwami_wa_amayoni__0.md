# Omwami wa
Amayoni

##
Khale lulia, amayoni kekhala
khushiabusi. Kenya okhuba
nende nabongo wako. Ngala
abandu bali, nende tsisolo.
Liyoni shina elikhoyele okhuba
omwami?


##
"Namunakha, Ikoko Yo Olale. Ali
nende amani khandi afwana
nga nabongo!" Elala niliboola.
"Tawe abula olusimbi, khandi
nalanga alolokhanga
weshibeera," oundi nakalusia.
"Liwuto, okhubeela ne
likhoongo okhushila kosi khandi
nililanga liyibanga nga italanyi,"
elindi niliboolera ekulu
womwoyo.
"Tawe, shilinyala okhupurukha
tawe. Omwami wa amayoni
okhuula abe ounyala
okhupurukha."

##
“Embara mbu nesie oukhoyele
okhuba omwami,” Simbi
nikhaboola,;
nikhashukhasia, shukhasia isuru
yakho. &ldquondi "Endi we
ifwana indayi." "Oli we isunga
inyinji muno," Okuyichichi
naboolera simbi. “Kata kario
shorula mu shialo shiabamali
tawe.”
“Mumayoni kosi nesie ouli
nende tsimoni tsikhoongo.
Ekhoyele okhuba omwami."
"Tawe, ewe tawe, Okuyichichi,”
Kosi nikakwalata. “Otsitsanga
okhukona eliuba nilirula. Mwami
shina oukonanga eshitere?"

##
Olunyuma shibanyala
okhunyoola omwami tawe.
Ne mulala niyayulila ekulu,"Ulia
ounyala opurukha yaatsia ekulu
okhushira bosi niye oulaba
omwami."
"Abwene, abwene, "bosi
babolera emioyo ekulu, ne bosi
nibapurukha ekulu, ekulu,
mwikuku.


##
Liyoyo lia Misri liapurukha
inyanga ndala yonyene, shilunji
okhubura ekulu we fikulu
efirambi fiosi, efili mu shialo
shiosi.
Ikoko Yo Olale, Namunakha
yapurukha khulwe tsinyanga
tsibiri, mumuya mwikulu, ekulu
we efikulu fiosi.
Ne - Ingosia yefwila khulwe
tsinyanga tsitaru tsiosi,
niyichomire khuliuba.


##
Ne Ingosia niyayula, "Nesie ouli
ekulu okhushira. Nesie
omwami."


##
Ne yesundukha olwa yaulila
omwoyo kwowundi ekulu wayo,
"Chirri, chirri, chirri.”
Ekulu womurwe kwe, lialiyo
elala khumayoni amatiiti
mukoosi.
Mulimba, Omupa Ndala. khali
nikhereranga khwibaa elala
liolubaa lwe ingosia.
"Ticki, ticki, ticki,”
nikhafwetetesia. “Nesie owuli
ekulu okhushira. Nesie
omwami."


##
Ingosia niyipurukha niyimeta
khandi inyanga yindi
niyininanga busa ekulu. "Nesie
wuli ekulu okhushira koosi.
Nesie omwami," niyayula.


##
"Chirri, chirri, chirri! Nisie ouli
ekulu okhushira. Nesie
nabongo," Mulimba Omupa
Ndala nikhaboola.
Abwenao khandi khaliwo,
nikhakhamoola okhurula
mulubaa lwe ingosia.
Ingosia yali niichonyire wa
ilakhanyalile khandi
okhupurukha okhusita imbeli
tawe.


##
Kario yekha asi, ne ninayo,
Mulimba, yefisa busa mulubaa
lwayo.
Amayoni kandi kali
nikekhoyelenje busa kano koosi,
ne nikasinyikha. Nikakhalinda
busa, nikekasiye okhumanyula
amoya koosi khumubili kwakho.


##
Ne mubwangu bwakho,
akhayoni akho khalola oburuma
bwa kali ninabwo, ne nikhepiula
mu bwina bweinzukha obwali
obukhaya.


##
" Kuyichichi ewe linda busa
abwina awo okhuula nga
kharula nokhatiila,”
nikalachilisia liichichi.
Okuyichichi nikutsia nikwikhala
imberi wobwina.


##
Ne omubasu kwali
omutundumu. Khulwesho,
bwangu bwangu tsindolo tsisiro
nitsikuyira.
Mulimba, Omupa Ndala,
khalinga elwanyi, ne “z-zip,”
nikhekhwesa nikhabwao.


##
Liichichi liali netsisoni muno
mbu lileshere akhayoni akhatiiti
busa okhukuburakho. Ne
shichila nikuyimanga mushiro
mwonyene. Ne mushitere,
kukona, kuleshe okhulolokha
nende amayoni kandi.


##
* License: [CC-BY]
* Text: South African Folktale
* Illustration: Wiehan de Jager
* Translation: Catherine Were
* Language: Oluwanga

Adapted from a story in 'South
African Folk-Tales', by James A.
Honey, 2010.
