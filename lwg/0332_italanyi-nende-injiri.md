# Italanyi nende Injiri

##
Mundalo tsia khale, Italanyi yali isolo ya amani
khandi yaribwa muno.
Yatiiranga tsisolo tsindi niitsilia.
Itsuli ndala lweyali ikhaba shiokhulia shiomabwibwi,
yatirwa nolukhanda lwo muyimi.

##
Italanyi yaoola ekulu khulwo butsune.
Yakhwesa khandi ikhwesa okhwiinyia mulukhanda
lwo muyiimi.
Olukhanda lwatsirira okhukasa khushilenje shie
italanyi olwa yatsirira okhukhwesa.
Italanyi yachonya ne iulira obutsune obukali
khushilenje. Olunyuma, yafwa omwoyo.

##
Tsindalo tsiabira Italanyi niyekhala mumubasu kufwa.
Yali inzala khandi obulo na yabulao uchihonia.
Tsingufu tsiachiwamo.
"Ndalafwa khulwa inzala nobulo mulukhanda luno,"
niyeparira.

##
Istuli ndala, Italanyi yaulira oluyoka okhurula
mufitsakha hambi ninaye. Yaulirisia khandi
nalerenjera khu hambi.
Yalola Injiri niichenda halala no mukhaye na abaana
baye, batonya batsekha.
Oluyia lwe Injiri lwali lutsia mumwalo okhunywa
amatsi no khubaya mumatoyi omubasu
kulakhachaka okhufwa.

##
"Injiri! Nochama khonya! Injiri!" Italanyi ilira.
"Nochama rusia mulukhanda luno," Italanyi isaya.
"Shenyala ta," Injiri ikalusia. "Oli isolo imbi. Olandia
halala no luyia lwanje nga shiokhulia shio
mmabwibwi nekhuinyia mulukhanda.
"Ekhulaka mbu shenyala okhukhola shindu shibi nga
esho ta. Khulaba abetsa niurusia mulukhanda,"
Italanyi iboola.

##
Injiri yabererera Italanyi.
"Sheyanzisibwa okhuulola
mubutsune nga ibo, nofwa obulo ne
inzala ta."
Injiri yakhwesa olukhanda
okhurumushira tsinzika tsiaye
tsirambi okhuhonia Italanyi.
Injiri yahonia omwitsa waye omuyia.

##
"Orio omwitsa wanje okhuuhonia,"
Italanyi iboola. "Khatimba enzie
khuluyia lwanje, olindwe."
"Chenda obulayi omwitsa wanje,"
Injiri niikalusia.
Yasangala khubeera Italanyi yali
omwitsa waye. "Oluyia lwanje
shilwirukha italanyi khandi ta,"
niipara.

##
Italanyi yatsia niitiechera khandi
indeshere. Yali khandi inzala.
Mufise efio, yalola abaana be Ingiri
babayanga mumatoyi.
"Luno ne inyanga yanje yeikhabi,"
Italanyi iboola niiratsa amare.

##
"Yiwe Injiri, omwitsa wanje omuyia,"
Italanyi yalangisia.
"Ndabere mulukhanda tsindalo
tsinyinji oukhalia ta.
Endi omuteshere oulayiima tawe.
Onyala wachama umbe mulala
khubaana bo nga shiokhulia shio
mmabwibwi?"
Injiri yauka.
"Ndakhuhonia okhurula
mulukhanda ne wenya okhulia
abaana banje?"

##
"Umbere omwitsa wanje," Italanyi
iboola, "abula endi inzala muno.
Endi omuteshere khufise fino alali
endi na amani okhuushira."
Italanyi yasama omunwa kwaye
okhumanyia ameno amangafu
amengu.
"Nolamba mulala khu baana bo,
endebukulira omwene," ioola.

##
Injiri yali imanyire ibula tsimbiro nende amani ka
Italanyi.
Shiyakhanyalirwe okhushinga abaana baye mwihe.
"Obulayi" Injiri iboola.
"Ndalakhuheresia mulala khu baana banje.
Alali ndenya umanyie nga watirwa nolukhanda, kho
enyalirwe okhuhonia italanyi yiindi khulukhanda
luno."

##
Italanyi yakanakana obunulu bwo
omwana we ingiri omutoro mu
munwa kwaye.
Siyenya okhulinda ta.
Italanyi yakalukha khulikhanda
injisiamo eshilenje shiaye
okhwechesia omwitsa waye nga
yatirwa.

##
"Wuui!" Italanyi yaoola.
Injiri yali niikalire eshilenje shie
Italanyi khulukhanda.
"Aha! Ekhunyolere," Injiri iboola.
"Olaonga mulukhanda ilo inzala
nobulo khandi. Khulole kakhaba
ameno kao ka amani nende
amatere amamemu kalakhuhonia.

##
"Yirushe! Yirushe! Yirushe mutsie!"
Omuteshi wa Injiri yaibuushira
abaana khu mwoyo kwekulu.
"Chinje tsisuru ekulu nimwirukha
papa wenywe abalole," khandi
nalangisia.
Abaana berukha tsimbiro okhubirira
mufitsakha.

##
"Injiri nochama khonya!" Italanyi isaya khandi.
Yali mubustune khulwa mumunwa mwo lukhanda lwo
muyiimi.
"Ndilakhola shiosi shiawenya niuhonia."
"Tawe, ewe omubatsa! Shinyala okhuulirisia khandi
ta," Injiri iboola.
"Ndalaboolera tsisolo tsindi tsilakhuhonia ta shichira
oli omubatsa.

##
Injiri yalola abaana baye berukhanga halala nende
nyinamwana.
Tsisuru tsiabo tsiali tsichinjirwe ekulu kho abalole.
Yayuka okhutsia wo luyia lwe lwali ne boosi berukha
okhwihonia.
Okhula luno, tsinjiri na abaana babo berukhanga
bachinjire tsisuru ekulu okhumanyia buli mundu
aonere.

##
* License: [CC-BY]
* Text: South African Folktale
* Illustration: Wiehan de Jager
* Translation: Margaret Amateshe
* Language: lwg
