# Were wa Musafu

##
Khale, inziayo baliho
Were musafu. Obululu
bwomubasu kwabu
bwasambanga muno
okhushira, okhuula
abandu nibakhaywa
okhwifwira nakwo.


##
Kho abasiani musafu
okhurula mu luyia lwa
Baleka, nibalola mbu
beere were abo.
Babalasa tsimbeko ne
nibeera basasaba
khubo. Were wa musafu
niyebanda inyuma
welitulo.


##
Ne olwa Were barulao,
eshirima shiafunikha
buli abundu.


##
Efichwaya shifialola
tsingwe tawe, Tsinzofu
tsietuya busa
khumisaala. Efituyu
fiabura busa
khutsitalanyi ne
eshifuluko nishiba
eshinji.


##
Okhunyoola injira
yokhumala obutinyu
obo, tsisolo tsialola mbu
tsiikhale khushiabusi.
Eshituyu nishitsiboolela
aka Were mulala khu
musafu balia, owali
nashiliwo omulamu ne
niyefisa inyuma
welitulo.


Ne niwina owali nanyala
okhulanga Were oyo

##
Italanyi niyibola
iri,’’Esie ndalalanga
Were oyo,’’okhubeera
niyo eyali omuruchi
womushitsimi.
"Were, Were,
olakhwirukha tawe.
Kalukha okhukhosilie
omubasu,’’ Italanyi
niyilokha.
Ne Were
shiyairechelesia ta.


##
Inzofu niyilondakho
okhulanga.Yanyiira
omukhono kwayo
niyifuureresia.
‘’Were, Were nochama
kalukha,” ne Wele
shiyairecheresia tawe.


##
Simbi nikhashina ne
nikhasaba khari, ‘’Were,
Were chama okalushe.’’
Ne Were naloba
okhurula elwanyi.
Tsisolo tsiosi, ndala khu
yindi nitsilanga, ne
shiyaulira yosi yosi
tawe.
Olunyuma itaywa
yerusia okhulanga
Were.


##
Itaywa yasita imberi ne
niyikholiokha
mushiwoyo, "Kokoliokoo." Buli mulala
nachenya, olwa Were
yalenjererakho elwanyi
atiti inyuma welitulo.


##
Itaywa niyikholiokha khandi,
olwenolo nende amanikho, "Kookolioo..koo."
Were khandi naninakho ekulu atiti.
Itaywa niyikholiokha olwakhataru.
Olwene luno niyininia omwoyo
ekulu nende amani amanji.
"Kookoolioo-koo..."
Ne Were nanina ekulu nende
obulafu obunji. Obulafu bwakha
buli abundu.

##
Tsisolo nitsisaba abandu
okhulekha okhwira
Were, nabo
nibafuchirira bario.
Ne okhurula inyanga
eyo, Itaywa
niyikholiokha
mumabwibwi ne Were
anina nende okhwakha
mwikulu.

##
* License: [CC-BY]
* Text: Indian Folktale
* Illustration: Pratham Books
* Translation: Joseph Saka
* Language: Oluwanga

