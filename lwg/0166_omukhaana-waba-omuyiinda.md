# Omukhaana waba omuyiinda

##
Khale khale, yaliwo abakhaana babiri
abananda, Akhabere nende Nechesa. Ababusi
babo bali bafwa. Bali bamenya khulwanda.
Ifula kata efiamu fiokhulia shibialiho tawe.
Yesi yesi owenyanga efiokhulia yatsitsanga
oluchendo olurambi kho anyole.

##
Akhabere yali omukhaana
omuolerefu khandi wo
bukhonyi.
Omukhana wabo Nechesa yali
we isunga khandi ula ulira
amachero ta.
Shiyahenderanga abandu bandi
tawe.

##
Inyanga ndala, abakhaana
bananda babiri bano babukha
banyoola babula fiokhulia.
Yali khatimba bakhabe fiokhulia.
Kho Akhabere nende Nechesa
barula buli mundu injira yiye.

##
Yaliwo omushiere we lira mbu
Nashikawa. Yali omuhani wo
buyiinda.
Nashikawa yali nende obukoma
ne omubiri kwe nikwetsula
khwo amakakha.

##
Nechesa yaakana no mushiere
yuno, omushiere namulangisia,
Omukhana wanje, orie? Orula
ena? Otsia ena?"

##
Nechesa yakalusia amarebo
kosi.
Omushiere yaboola, "Itsa
unjinge okhuyiira munzu
mwanje ne ndalakhwechesia
shiolakhola."
Nechesa yalolesia omukhasi
obufuru.

##
Yaboola, "Emala ndafwa
obukhala bwokhutira amakakha
ko amachafu yako.
Omushiere yaulera ne
namuboolera abe noluchendo
olulayi.

##
Nechesa yachenda okhula
lwayola owa ebikongolo,
tsinzukha, amasa nende efikoko
findi efinji fiali.
Yali omuchonyu khandi
omuteshere khubeera shiyali
naliirekho eshindu ta. Olwa
yekhala hasi okhuulukha,
efikoko fino fianza
okhumuluma.

##
Khuluchendo lulwe, Akhabere
yaakana nende omushiere uyo
yesi.
Yasangalira Nashikawa,
khubeera niye omundu wa
mberi Akhabere okhubukana
ninaye okhurula nachaka
oluchendo.
Omushiere yamulanga khandi
namureeba amarebo malala
kalia.

##
Akhabere yafuchirira
okhuchinga Nashikawa okhutsia
munzu mwaye.
"Okholere liakhaya abandu
abanji," Omushiere naboola.
Yaeresia Akhabere olusala ne
namuboolera akalukhe nango,
owa lanyoola buli shindu
shiayenya.

##
Akhabere yasangala khandi
nakhupira omushiere orio.
Yerukha okhukalukha mungo ne
nanyoola inzu imbia niilimwo
buli shindu, halala nende
efiokhulia efinji.
Yaba omukhasi omuyiinda
mulukongo.

##
Habula yekhuula okhukosia
omukhana wabo.
Yaboola, "Oula ulira amachero
ta akwitsanga mumunwa kwe
inzofu."

##
* License: [CC-BY]
* Text: Salaama Wanale
* Illustration: Mango Tree
* Translation: Margaret Amateshe
* Language: lwg
