# Esichira Anansi
naba norulenje
orutiti munane

##
Tsinyanga tsialiho khale, tsinyanga
tsiabura, olububi lwaliho
nilwakulikhwa Anansi. Omukhaye
wa Anansi yali yamanya
okhuteekha muno. Ne Anansi yali
niyachama okhukhombakhomba
kho efiakhulia fia bandu bandi
betesheranga nende abananzu
tsiabu khulukongo.


##
Inyanga ndala, lwema hambi nende
inzu ye Eshituyu. Eshituyu shiali
omwitsa waliomuno. “Eliani
liamasafu lili mununjiro yiyo,”
Anansi naboola nobusangali. Anansi
yali niyachama eliani liamasafu.
“Lishiri okhuyia nabutswa lili
hambi," Eshituyu nishiboola. "Linda
oliekho ninasi. Ndakhekombere
ukhonye, endikho ne efindu
fiokhukhola."
"Siesi endikho ne efindu
fiokhukhola," Anansi naboola
bwangu bwangu.


##
“Ndalakhulanga endie eliani
niliakhayia?" Eshituyu nishireeba.
Anansi napara khufise fitutu.
“Ndalalukha olububi," Anansi
naboola, "ne ndalaboya elubeka
ndala khushilenje shianje ne
elubeka undi khunyunguyo. Eliani
niliakhayia, khwesa olububi ne
ndaletsa tsimbiro.”
Kho Anansi naboa olububi
khunyungu ne natsia.


##
Mufise fitutu, Anansi yalola lishene
ne omukhasi waye bateekhanga
amenjera munyungu ikhongo.
“Itsa khulie amenjera,” Amashene
nikalanga. "Kali hambi okhuyia.”
Ndakhekombere okhuliakho habula
endi ne findu fiokhukhola," Anansi
nakalusia muburi mbu amashene
kalenya abakhonye ekasi.
Ne khandi, Anansi naboola mbu
alakasiribwe akaye khulububi
ngolwambeli mbu elubeka ndala
wolububi iboywe khu shilenje
shishie ne elubeka lundi khunyungu
wa amenjera. Omukhulundu lishene
napara mbu elo ne liparo likhongo.

##
“Embunyilisia amapwoni amalimi,”
Nabaleka naunyilisia nobusangali
ne nabotokhana kaala.” Embara
namapwoni nende obushi!”
“Anansi,” omwitsawe Ingurwe
nalanga. “Inyungu yanje yitsulemo
amapwoni nende obushi! Yitsa
khufilie ninawe.
“Ndakhekomba endio,” Anansi
naboola akolububi khandi mbu
alakasilibwekho ne naboyele
khushilenje elubeka ne khunyungu
elubeka indi. Omwitsawe Ingurwe
napara mbu elo neliparo likhongo.
Kho nikafuchililwa kario.


##
Efise fia Anansi yolera khumwalo,
yali naboyelwe olububi khu buli
eshilenje khufilenje fie munane
fiosi.
“Lino libere liparo liamakana.”
Anansi niyeboolera ne isunga.
“Embuka ne inyungu ya wina
eyilaranjiririra okhuyia?”
Ne obwangu obo Anansi yaulira
eshindu nishikhwesa shilala khu
filenje fie. “Ee”, Anansi naboola.
“Olo nolububi luboyerwe khunyungu
ye liani liamasafu ye Eshituyu."


##
Yaulira olundi, khandi olundi. Anansi
yataanyulwa tsimbeka tsitaru
eshise shilala.
“Bayie,” Anansi naboola olwayaulila
olusia lwa khane lwayiinga. Nende
olwa khasasaba nende olwa
musafu. Nende olwa munane.
Anansi yakhweswa eno nende elia
tsisia tsiosi munane. Efilenje fie fiosi
munane fiatanyuulwa nifinyerala.


##
Anansi yeshukhasiashukhasia
lwangu nakwa mumwalo. Nolwa
tsisia tsiosi tsiali nitsikhalishe,
Nabaleka yechingula nobutsuuni
namola kaala narula elwanyi
khulukuku.
"Bayie, bayie," Anansi niyesia
emiuya. ”Khane elo shilibeele liparo
lilayi tawe." Okhuula nyanga ino,
Anansi ali nende efilenje munane
efinyerere.
Ne inyanga eyo shiyanyoola kho
eshiakhulia shiosi tawe.


##
Esichira Anansi naba norulenje
orutiti munane
* License: [CC-BY]
* Text: Ghanaian folktale
* Illustration: Wiehan de Jager
* Translation: Catherine Were
* Language: Oluwanga
