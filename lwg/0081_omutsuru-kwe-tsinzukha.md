# Omutsuru kwe tsinzukha

##
Olukoba lwa Matungu
lwabotokhanwa nende efikulu.
Tsinzukha tsinyinji tsiamenya
mumutsuru khufikulu.
Abamulukoba bakulikha inzukha
ingali Unyalego.
Inzukha yino yarisia abaandu abanji
khubeera yalitsanga tsimbusi nende
amakondi.

##
One day, sistersInyanga ndala,
Asitou, Joy nende Sofia bali batsia
mumutsuru okhurenya tsikhwi.
Kukhu wabo yabakanira, “Mwilinde
nende Unyalego. Mulabukule
eshindu shiosi mumutsuru ilali
tsikhwi.”
Joy shiyaulirisia ka kukhu waye ta.

##
Abakhaana bachinga amabeere,
amaremwa, amapwoni nende
amatsi.
Babukula emikoye chiokhuboya
tsikhwi nende olupanga
lwokhurema emisala.
Bachaka oluchendo okhutsia
mumutsuru.

##
Khunjira, abakhaana bakhupa
tsimbakha nibatsekha.
Asitou yababoolera, “Bune. Luno no
lukoba lwa Unyalego.”

##
Sofia yabalangasia, “Lole, ameno ka
Unyalego kangi’nangi’na.
Khukabukule.
Asitou yabaparisia, “Kukhu
yakanisie khulabukula eshindu
mumutsuru ta ilali tsikhwi.”

##
Joy nakalusia, “Kukhu abeeya.
Yaboola ario khubeera shasangalira
khube ne efindu efilayi ta. Ali nende
shikhalikhali. Ndalabukula ameno
kang’inang’ina.”
Abakhaana babo batirwa nende
oburi. “Joy, kukhukaya okhubukula
ameno,” nibaboola. Joy shiyaulirisia
ta.

##
Mufise fitutu, Unyalego yarula
okhukhaaba ameno kaye.
Yasinyikha muno khubeera
shiyanyoola ameno kaye ta.
Yaulira abakhaana nibapa imbakha
nende okhutsekha. Yefisa
khulwanda hambi nende omuhanda
wa abakhaana bali babire.

##
Abakhaana betukha tsikhwi
khumirwe chiabo.
Mufise efio, baulira “Hzzzzzzzz!”
Batirwa nende oburi nibatema
okhwifisa. Balola Unyalego
niyasame omunwa, okhwenya
okhubaluma.

##
Unyalego yareba, “Niwina ubukule
ameno kanje kangi’nang’ina?”
Shibamukalusia ta.
Inzukha iboola, “Ulabukule ameno
ta alemba obulayi. Alatsia nango
nende tsikhwi. Ne ubukule ameno
kanje alemba obubi. Alaba
shiokhulia shianje khu tsinyanga
tsitaru.”

##
Asitou yemba obulayi:
Sio mimi, sio mimi aliye na meno,
Mwenye meno bado yuko
nyumaaaaaah.
Joy yesi yemba olwimbo.

##
Olumalirisi, Sofia yemba.
Yali nende oburi olwa yachaka
okhwimba. Olwimbo lwali olubi
khandi amakhua shikali habwene
ta.
Unyalego yalokha, “Shonyala
okhwimba nga abashio tawe?”
Inzukha yamanya niye wali
nabukule ameno kaye
kang’inang’ina.

##
Unyalego yamira Sofia.
Abakhaana babo berukha okhutsia
mulukongo okhukanira be
mulukongo kali kekholeshe.

##
* License: [CC-BY]
* Text: Joseph Sanchez Nadimo
* Illustration: Rob Owen
* Translation: Margaret Amateshe
* Language: lwg
