# Lishene nende
omukhaye wo
muyiimi

##
Mmutsuru kwa Elureko, lialio
lishene liali neshibeera khase.
Buli shise olwa lianyoolanga
omwana, yafwitsanga.


##
Obutsune bwokhufwisia abaana
baye bwachiranga lishene
liruma ekulu nende hasi.
Liarumanga okhurula khwisaka
elala okhutsia khulindi, nilirira,
"Kwi! Kwi! Kwi!"


##
Lishene liali ne shibeera buli
shise.
Liali nende eshibeera muno
olwa lialola amashene kandi
nabaana babo.


##
Lishene lieshibeera liekhalanga
khulusaka lienga ekulu.
Tsinyanga tsiabira ne lishene
listiririra okhulira muno.


##
Liebula omwana khandi.
Liakhalaka liparo okhuira
omwana oyo khunjira kho
ababiri bamulole nokhumuha
tsikhabi.


##
Lishene liekha khulusaka nelira
omwana khunjira.
Mufise efio, omuyiimi yali
akalukha nango.
Yalola omwana we lishene
nakonere khuluchinga lwe injira.


##
Omuyiimi yachinga omwana wa
lishene nayiira nango uwe.
Olwa yatukha nango, abasiani
baye bataru benya okhuchinga
omwana wa lishene.


##
Abasiani bataru babaya
nibeemba:
"Khafube ekulu! Khafube hasi!"
"Khafube khu isie! Khafube khu
ulia!"
Omwana wa lishene yafubwa
okhurula khu mwana mulala
okhutsia khu undi.


##
Olwa abasiani bataru bali
babaya nende omwana wa
lishene, lishene liali lifisire
mumusala lilinga.
Liali noburi omwana waye uno
yakhafwire nga abandi.


##
Omukhaye wo muyiimi yetsa
nalola abaana baye
nibabayanga nende lishene
lititi.
Yababolera,
"Mube abalenjerefu!
Kharere hano.
Mulakhalakasia!"


##
Yachinga omwana wa lishene
mumakhono kaye, nakhalamira
tsikhabi.


##
Omukhaye wo muyiimi yara
omwana wa lishene hasi.
Lishene liafumberera omwana
waye.
Liakhamulushira mumusala
ekulu. Shiafwisia omwana undi
khandi ta.


##
Lishene nende omukhaye wo
muyiimi
* License: [CC-BY]
* Text: Wesley Kipkorir Rop
* Illustration: Jesse Breytenbach
* Translation: Margaret Amateshe
* Language: Oluwanga
