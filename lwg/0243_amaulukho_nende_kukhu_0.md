# Amaulukho nende
kukhu

##
Odongo nende Apiyo bali
bamenya mwitokho nende
sabwe.
Bekhoyera amaulukho.
Shiili khubera lisomera liali
lifunjire ta, ilali no khubera
batsitsanga okhuchendera
kukhu wabwe.
Yali yamenya mulukongo lwo
khuluba hambi nende inyanza
ingali.


##
Odongo nende Apiyo bali no
busangafu khubera bali batsia
okhuchendera khukhu wabwe.
Mushiro, bakasia etsiloloti
tsiabo balinda oluchendo lwo
khutsia mulukongo.
Shibakona tawe ne bakhupa
imbakha ya amaulukho eshiro
shiosi.


##
Istuli mutsuli, barula nende
sabwe mumutoka okhutsia
mulukongo.
Berusia okhubira efikulu, tsisolo
tsimbi nende emikunda chia
amachani.
Babala emitoka nende
okhwimba tsinyimbo.


##
Mufise fitutu, abaana bachonya
ne bakona.


##
Samwana Odongo nende Opiyo
yabenyosia lwo boola
mulukongo.
Banyoola Nyar-Kanyada, kukhu
wabwe, naulukhanga khu
liyambo hasi wo musala.
Nyar-Kanyada mulunyolo, ne
'omukhana wa abandu ba
Kanyada'.
Yali omukhaye wa amani khandi
we eshifwani.


##
Nyar-Kanyada yabasangalira
nende okhubenjisia munzu
niyemba ne obusangafu.
Abestukhulu baye basangala
okhumuha efihanwa fiabali
bachinjire okhurula mwitokho.
"Bolola eshihanwa shianje
mberi," Odongo naboola.
"Tawe, eshianje mberi," Apiyo
naboola.


##
Namalire okhubolola efihanwa,
Nyar-Kanyada yaana tsikhabi
khu betsukhulu baye
okhulondana ne milukha
chiabo.


##
Odongo nende Apiyo barula
erwanyi.
Balonda amapurupru nende
amanyonyi.


##
Baniina khumisala khandi
besoka mumatsi ke inyanza.


##
Angolobe bwirire bakalukha
nango okhulia shiokhulia shia
angolobe.
Bashilia, baanza okhukona!


##
Mutsuli, sabwe yakalukaha
mwitokho nabalekha wa kukhu
wabwe Nyar-Kanyada.


##
Odongo nende Apiyo bakhonya
kukhu wabwe emirimo chio
munzu.
Basomba amatsi no okhurenya
tsikhwi.
Batola amabuyu ke efitakho
nende okhwaya tsifwa
mushirundu.


##
Nyar-Kanyada yechesia
abetsukhulu baye okhufuka
obususma
obutorotoro bwo okhulira
eshinulu.
Yabamanyia nga okhutekha
omuchele kwe inasi khulwa
okhulira inyeni isambe.


##
Inyanga ndala itsuli, Odongo
yatsia okhwaya tsing'ombe tsia
kukhu waye.
Tsienjira mumukunda kwo
omumenyanwa.
Omulimi yasinyishira Odongo.
Yenya okhubukula tsing'ombe
tsie khulwa tsialia efiamu fiaye.
Okhuchaka nyanga eyo,
Odongo yaya tsing'ombe
obulayi tsilenjira mumaraba ta.


##
Inyanga yindi, abaana batsia
khushiro nende Nyar-Kanyada.
Yali ne shitalataliro shio
khukusiriao eliani, esukari
nende esabuni.
Apiyo yekhoera okhubolera
abakuli obukusi bwe ebindu.


##
Angolobe, banywa ichai halala.
Bakhonya kukhu wabwe
okhubala amapesa kayali
nanyolere.


##
Mufise fitutu, amaulukho kawa
ne abaana baba bakalukhe
mwitokho.
Nyar-Kanyada ymanusia
Odongo ikofia ne Apiyo
omuchosi.


##
Lwo sabwe yetsa okhubeenda,
shibasangalira okhutsia tawe.
Abaana baomba kukhu wabwe
okhutsia ninabo mwitokho.
Yamwenya ne naboola,
"Ndakofula oulatsia mwitokho
ta. Ndalalinda hano lwo
mukalukha mulukongo khandi."


##
Odongo nende Apiyo
bamufumberera hambi no
okhumusebula.


##
Olwa Odongo nende Apiyo
bakalukha mwisomero,
bakanira abetsa babo obumenyi
mulukongo.
Balala baboola obumenyi bwo
mwitokho nobulayi.
Abandi baboola obumenyi bwo
mulukongo bushira.
Ilali, boosi beyama mbu Odongo
nende Apiyo basangalira
amaulukho nende kukhu
wabwe!


##
* License: [CC-BY]
* Text: Violet Otieno
* Illustration: Catherine Groenewald
* Translation: Margaret Amateshe
* Language: Oluwanga
