# Omwitsa wanje Kulukulu

##
Nindakhoola emiaka chirano,
papa yamba eshianwa
shichamisia muno.
Shiali akhabwa akhatoro
khamachuma kataru.
Inyanga ya papa umutiti
yakharera nango, ndasangala
muno.
Ndamanya mbu enyolile
omwitsa.

##
Papa oyo lwayakhara hasi
yandeba mbu , ‘Otsia
okhukhaya lira shi?”
Ndakhalinga ne nemboola mbu,
“Kulukulu.”
Papa oyo niyesundukha
nareeba, “Eshichira nokhalanga
Kulukulu nishi?”
Ndamuboolela mbu,
“Okhubeera khafwana
akhayiimi.”

##
Ndareeba papa oyo nikaba mbu Kulukulu
khebulwa khonyene.
Papa oyo naboola mbu akhabwa khandi khosi
akhatoro, khandi akhafwanana nende Kulukulu
khaliyo.
Ndatsia okhulolakho, akhasiani khabu Kulukulu.

##
Olwa Kulukulu khalolakho
akhasiani khabu, khasangala
muno.
Rwosi rwara emirwe chiabu
alala ngorulomaloma.

##
Ndareeba papa oyo nikaba mbu
enyala okhufuchililwa okhuruka
rwosi- Kulukulu nende akhasiani
khabu.
“Nobulayi," nakalusia.
"Ne okhuula orulinde obulayi.”
Kho buli ingolobe, ndaruiranga
okhukhola ninarwo emibayo.

##
Emiesi mititi nichiakhabura,
Kulukulu nende akhasiani khabu
rwali niruli orukhoongo,
rwamani nende obulamu
obulayi.
Rwali orukhoongo muno khulwe
esie okhurulinda khulwanje.

##
Bulano ndareeba papa oyo
okhukalusiayo akhasiani khabu
Kulukulu.
Olwa Kulukulu khatong’a
khonyone, khaulila obubi muno.
Khafwana nga khandebanga,
“Mbushina nokhola orio?”

##
Khalekha okhubaya. Khandi
efise findi khakhayanga
okhurula nasi okhutsia
okhuchenda.
Efise findi khalitsanga atiti
muno. Ndeparira muno.
Ndereeba, “Shiina shienyala
okhukholakho okhukhonya
kulukulu?”

##
Inyanga ndala papa oyo yetsa okhucheniya. Olwa ndaulira
omwoyo kwe, ndarula alwanyi weinzu bwangu bwangu.
Kata neshili okhumulola, ndaulila tsimbwa nitsisema........

##
Ndalola inyuma weinzu
yokhutekha, Kulukulu nende
omusiani wabu nitsishina
nobusangali nga khale!

##
Ndali nobusangali muno, kata
nekhaywa mbu niwina owa
neshesie mbeli. Omusiani wabu
Kulukulu nomba papa oyo.
Ndamanya mbu bulano
Kulukulu yilakalukha nga yali
khale olwa omusiani wabu
akalushe.
Khulatsia okhuyima mundalo
khandi.

##
* License: [CC-BY]
* Text: Ursula Nafula
* Illustration: Ursula Nafula
* Translation: Catherine Were
* Language: lwg
