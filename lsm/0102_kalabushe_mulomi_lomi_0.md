# Kalabushe Mulomi lomi

##
Khare khare, yatio omukhana
yalangibwa Kalabushe.
Kalabushe yati omukhana
mulomi lomi. Ng'ina Kalabushe
yamukania arekhe khubola
lukari Kalabushe naye
siyaburira tawe.

##
Inyanga ndala, shenjenyene
Kalabushe yatirwa nende
bulware. Yamenya lubeka lundi
lwa lukongo lwabu Kalabushe.

##
Mayi wa Kalabushe yati
adiyikhe ludalo olwo.Yati
musijiambo, ng'ina naberesha
Kalabushe biakhuria airire
shenjenyene mulwaye.

##
Khunjira Kalabushe yakutana
nende Sinson, Ing'u yati
yekhorere Omundu.

##
Sinson yamuteba neshina esia
yati akingire.Kalabushe
yamukalusha ati "ne
enyama,mabuyu nde
mabere'.Nyina Kalabushe yati
amukanishe si asunga esia
achinjire ta.

##
Kalabushe yameta ati
shenjenyene yati mulwaye ni
yati amu irira biakhuria. Sinson
yatsaka khutonya mate,nde
khuekomba enyama ya
Kalabushe yati atsinjire.

##
Yerukha tsimbiro natsa
munyumba ya senjenyene
Kalabushe.

##
Yatia shenjenyene Kalabushe
namala yefunikha ribulangeti
riaye.

##
Kalabushe yola nanyola
inyumba inyirire tsii. Yenjira
mukari nalanga ati "Senje,oti
ena?"

##
Nga olwa yakosa khuburira
senjenyene nakalusia, yenjira
musigora owa senjenyene
yakonanga.Yeshindukha
khunyola omundu yefunikhe
ribulangeti likhongo.

##
"Senje, khulwa shina matwi kao
nimakhongo muno?" Kalabushe
yateba.Sinson yamu kalusha ati
"khubulire bulayi."

##
Kalabushe yateba khandi,
"Senje khulwa shina tsimoni
tsiao nitsikhongo lukari
lero?".Sinson yajiba ati,
"khubone bulayi."

##
Kalabushe yamala nateba ati,
'senje khulwa shina omunwa
kwao ni omukhongo?" Sinson
yakalusha ati "Khu khumite."
Sinson yaruka khutula mubutiri
namita Kalabushe

##
Khulwa Kalabushe yati omulomi
lomi muno, yatsirira
khulomaloma nari omunda mwa
Sinson. Yateba matebo mangi .

##
Lunyuma, Sinson yajong'a nde
matebo ka Kalabushe, ni
yaamua khumu futsa.

##
Kalabushe nende senjenyene
baonisibwa nende bana
Lukongo. Khutsanga inyanga
eyo, Kalabushe yarekha
khuloma loma nende abanandu
ba akolibwe.

##
* License: [CC-BY]
* Text: Gaspah Juma
* Illustration: Jesse Breytenbach
* Translation: Kevin Egesa
* Language: lsm
