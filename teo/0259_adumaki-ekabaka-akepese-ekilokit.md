# Adumaki Ekabaka Ake'Pese Ekilokit

##
Ikolo sek,ajai ekabaka lo anyaritai
Opale ka'keeberu na ebus noi.
Awuritos ijakaa lu adope pese
na'ebus noi.

##
Adope paaran,obu ekabaka olimok
ake beru, "Eteyi engo apolor ook
apes,ekot ooni adumakin ekilokit lo
ibus akeree otoma ocaalo wok.

##
"Ingayibo ebeyit aimany atemele
ka?"ebala ekabaka.
Odumuni acuwa, "Ebeyit engo
aidorokin amot na'kipi ileleba ddu.
Etunganan lo epedori awolojar akipi
ngun kere irwani tipe eyangar
atemele ka.

##
Iwala, obu ekabaka ikajak alimoret ikamunit itelepai
kere.
Alimoret! Alimoret!
Itelepai kere nu mam emanyitos iworot ekabaka eesi
kere olubiri ekotoi aseun etelepat lo ibus aakere lo
ebeyit aimany ake pese.
Opotu, Opotu kere.

##
Akawulo na pupun alimoret,opotu itelepai kere
iyalamikinos noi,ido opotu olomakisi akapanakin anu
aparan angin.

##
Obu edope sapat olimok papa
ke,apuput engo ebe kot ekabaka
isap kere olubiri ke,ekot ngesi aseun
esapat lo ebeyit aimany ake pese.
Awonit engo apedori engo abongun
kede apese angin.

##
Kwape lem mam apaaran obu
iyap,opote isap onapitos neetayi
elosete olubiri.
Iyalamas noi taay.

##
"Eyalama engo awanyun eesi
noi,"ebala ekabaka.
Itunganan yen epedori amatar akipi
nu amwaka ileleba amot,eyinakini
engo aimany aka pese.

##
Epuu itelepai noi mam epucit lo obu
opedor angetakin adope paaran.
Opotu isap lu otama nu taman
konye mam edope akesi obu opedor
ayangar atemele.

##
Iwala,obuni icoot lo obu opup
alimoret akawulo.
Oponi ijawunai ngesi ejok ido oponi
iyinakinai eicolong.

##
Obu ekabaka olimok icoot
ebe,itunganan yen ekot ayangar
aka pese,ejayi amatar akipi nu
amwakak ileleba ddu irwani tipe.
Ha!ha!ha!
ekeniyar ebok jje,epataka
ngun,la'polon.

##
Acoo ityangi yen noi,obu ogeyar
aisiner lu itoni akipi ajalamar mam
ejenete.

##
Opotu itunga kere otemasi, "Ngesi
lo,lo'idarit ooni."
Apak adis,obu icoot owolojar akipi
irwani tipe.

##
Obu ekabaka ka'tunga ke osalakisi
itururete,mam kesi awomitos ebe
epedori icoot amatar akipi ngun
emwaka.

##
Akawulo,obu etyang lo oyanga
apese na ebus noi osalakini
ekabaka lo iturureyi anu etyang
ayangar ake'pese

##
* License: [CC-BY]
* Text: John Emongot
* Illustration: Catherine Groenewald, Wiehan de Jager, Caroline Lentupuru, Laura Libertore, Benjamin Mitchley
* Translation: John Emongot
* Language: teo
