# Agu Anitua be e’yo ni ndele ra

##
O’du azi ndra alu, agu azi ndra
ci ega pi kini ‘ba ode yi ma
ondoa aga ‘ba ‘wara yi ra ri. Ri
ata o’du azini si I ece kini I ma
ondoa aga I ma anyii vile ri ra.
Eri ma oku ni ni tro yo zu eri ni
yo fo ti, agu nde a’I ni e’yo ‘da
ku.

##
Ka’dinile o’du azini zamva ‘di ni
mu ria I ma ati ni ne ria eyi vile,
ece ima ati ni kini I vile agupi ri
‘yo ima ondua erini ni ndeni yi
ma elini esele cozu ra ri si.
Zamva nde ma ati nga zamva
nde ma ti pe muzu zizu ima
mvia ma tia kani ada ada erini
ega ri si eri ma ondua ndeni ya
ri.

##
Zamva nde vile agupi ri nga eri
ma ti pe vile I ma anyi vu ‘yozu
ti nia kini ma ayu ofusara ewa
edezu idri dika ma edri ewa nde
I vu ‘dole.

##
Anya nde nga di lu gu gu eri ni
ni le ra kini ‘ba econi ewa ede
engazu ofusara ma alea ku ri si.
Te ti anya nde nga di I ma zi ma
ti pe I ma mvia vu o’duko eri
a’izu ewa edezu ofusara si ra ri
pie, kani ‘yo I ka ewa nde ede
‘bo, ‘ba emu pi ewa nde ji pi I
ma mvia vu ri ma ovu agupi ni
kani oku ni ku.

##
Zamva nde ma agupi ‘di nga di
e’yo nde esu ewa ru a’dusikuni
‘ba nyaku ‘di ma dria ‘diyi ni
ovule agupi ru azini oku ru ri si
E’dozu o’du ‘dasi mvia nde nga
di e’yo ‘bani ‘yo kini ‘’ba ma
wua dri econi zo ‘ba ma dri ni
ndeni ku ri” ma efi vaa ra

##
* License: [CC-BY]
* Text: Cornelius Wekunya
* Illustration: Joshua Waswa
* Translation: Doris Maandebo
* Language: lgg
