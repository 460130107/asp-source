# E`yo ebio ma pa yin i ovuzu izia izia aro ri

##
Pale azini ndra alu drio
ebiombamba azini ndra ci run i
Anansi `i. Anansi vile oku ri ni ndra
`ba azi nyaka a`dipi onyiru ni. Te
Anansi ni oku o`du driasi le nyaka
`ba azi `diyi ni a`di yi ma ngulupi ni
aku yini `diyi be `diyi ma aji `bi.

##
O`du alu mu asi etoo vile akua.
`Etoo ni ndra eri ma agyi azi onyiru
`dinile ni. Anansi nga `yo erini
ayikosi kini, “tibi ini mi vile emvu
alia `da ci” Anansi le ndra tibi ini tu.
“A`di ni nga ku,” etoo omvi. “Te yi
`ye ace were a`di a`di. Ite `dia
anya ki mi be ra ka ka”

##
“Ma ta ce aa ayikosi nyaka nyazu
mi be, te e`yo azi mani le mu `ye ni
yi ci” Anansi omvi rua yaza be
a`disiku ni ra I ka awi etoo vile jua
`da eto ni nga Idri azi fe ngara.
“Anira “ Anansi nga `yo ma nga ibio
ma imba se. ma tini alu ri a`di ma
pa, ma azini ri a`di mi vile emvu
rua. Tibi ini nde ka di a`di `bo, mi
aya di ebio emba nderi ra ma nga
enzu `dole ongusi!”
Eto niria `da egata azi onyiru ni
`dini, ani nga `ye `dile ra.

##
“Ma `doa mani kaiko ma aji ngu”
Anansi se aji ni ayiko be asia tre tre.
‘'Kaiko aji be ndriza ru ri ni a`diria
emvu alia”
“Mi emu ama ma nya ama vile
kaiko mi pie tualu” oyoa nga `yo.
“Yi `ye a`di dede” ale te ce nya emi
be ra , oyoa ata ru ri” Anansi nga
`yo. Anansi nga vini egata azini fe
dika kini I nga ebio ma emba pi, I tin
i alu ri `yi ima paa, I aziniri `yi emvu
osu ni a`dizu ri ma rua.
Oyoa ata ru ri ega kini `da egata azi
onyiru ni. Ani nga `I `ye `dile.

##

“Ma `doa maku ma aji ngu” ebio se
oli ayikosi erini agaria. ‘maku anyu
be, ma ni ega risi!'
“Ebio” eri ma agyi oboloko omve
eri. “ma vile emvu ga tre maku si
azini anyu si! Mi emu ama ma nya
nyaka mi be ”
“Ale te ce we ra ” ebio `yo. Fe vini
egata dika kini I nga ebio ma emba
pi, I tini alu ri ombe ima pa, I tini
aziri ombe emvu maku be ri ma rua.
Erima agyi oboloko ega kini `da
egata azi onyiru ni . ani nga `I `ye
`dinile ra
Saa Anansi ni eca zu yi tia ri si, de
ombe ebio ma baka ima pa aro `diyi
ma rua dria `bo.
“`Di egata azi onyiru ni” Anansi `yo
ima ngulupi ni afusi” “ma di nga
`doa osu a`di vile emvu ri ni i`dio
aa ngonde oko ni ya ri si”

##
Coti coti, ama I ma pa `ye di di.
“Ee,” Anansi `yo. “Di baka te mani
ombe eto vile emvu tibi ini a`dizu ri
ma rua rui `i” coti etumu azi ri i.
coti etumu vini azini. “ma ye,”
Anansi `yo ka mu baka namba su
sir i etumu `bo ria
Coti coti, ama baka towi ri ni `I
seria. Azia zu ru `I, aziri zu ri `I azini
aro zu ri `i. Anansi esu `ba i ose ndu
ndu saa aluria. `Ba e`do di eri ose
`dale `dole, kile `ba dria ni baka se
sa alu ri si rile. Eri ma pa e`do ki yi
ase izia izia izia.

##
Anansi li `I mbeleru yi alia. Yi ka di
mu baka `dayi oji de woro `bo, ebio
nga di `I ese `ee `ee be kpere yi
eku tia
‘'Ma ye, ma ye” Anansi nga `yo “ka
ni `da aa vini nga egata muke ni ku
ya ani ya”
E`dozu saa `dasi kpere andru ebio
ma pa yi di izia izia aro. Awini vini
nyaka esu nya o`du `dasi ku indi.

##
Anansi rolled quickly into the river.
When all the webs had washed
away, Anansi pulled himself
painfully up on shore.
"Oh my, oh my," sighed Anansi.
"Perhaps that was not such a good
idea after all."
To this day, Anansi the Spider has
eight very thin legs. And he never
got any food that day at all.

##
E`yo ebio ma pa yin i ovuzu izia izia
aro ri
* License: [CC-BY]
* Text: Ghanaian folktale
* Illustration: Wiehan de Jager
* Translation: Doris Maandebo
* Language: lgg
