# Ini eca Opio vile angua ngoni ngonia

##
Ewu ndra agape ‘bo ‘disi ini ndra
opio pi vile angua yo. ‘Ba yi ndra
o'duko yini ande ri si kaniku yi ndra
azi nga yini angale ‘boria.

##
O'du alu, ayyiko fu opio ni tu agara
erini ovule eri ma paleko oko dori
bizu a'dule ri si. Opi ‘du ima oco ‘di
yi ki ra ku di angu yi vileri te. Sawa
were ma vutia, eri ma oco e'do
‘yere odro. Opio bi yi ma vuti. Nzu
sawa ezu. Etu dria erini andele
‘boria, eri avali. ‘Da ma vutia eri
nzu dika. Awini ‘ima oco ‘di yi esu
ku.

##
Od'du tre ma vutia, emu pari azi ‘ba
were ni orizu yi vile katia ria. Mu
aku azi ma tia, yo di eyini, ‘'ma odro
‘yere o'du tre, eyo ni si ma ande
saaru tu. Male avali.''
Aku ‘I nga ‘yo, mi ri va ande li. Mi le
ewa ra ya?'' Yi ma ava ni eri nde tu
risi, mvu azini ra. Da ma vutia mu
o'duko.

##
Kamu enga ‘bo, econi angu ndre ku.
Nzi azini opi ‘I ma mile pale tre.
Indikindi e'do agupi ‘di ri ndre jo ma
drilia. ‘yo eyini, “ife mani afa azi
onzi tu ni. Ma eco angu ndre kilili tu
ku.” Jo ma eyi nga, “Eyo azi onzini
mi be yo.angu ni di ‘bo. Mi ndre nga
mi edria ini ku ya? Etu ni pari ku ini
dri. Ama ma sawa ini ni ri mudra eri.
Ama avali inisi azini azi nga etu si.
Mi aa ngoa? Ini emi vile angua yo
ya?”

##
Opio ozi zita karakara ini ma dria.
E'do di ini le tu. Econi di o'duko dika
ku. Opi pi ini ma eyi be nze eyo
kpere obiyisi.opio le ndra aa o'du
azi alu dika erini ecozu ini nezu emu
dika.

##
O'biti si zi agu ‘dii ‘ini ecozu ini jizu
yi vile angua ri ecezu. Le ndra ‘ba yi
vile ni ma ndre ini. Opi yo opio erini
ma mu eyi vile angua drusi ondresi.
Ma ndre angu vile agua vile ku. Ka
angu ne vile ini ni nga dri atri vile
te. Ka ngu ne kpi ima drilia, ini nga
eri ma vuti bi ra. Ika angu ne vile,
ini ni nga avi ra.

##
Opio ye ‘bani ecele idri ‘dile. Dru
‘dini ondresi, e'do di mu kala aku yi
vu ria. Le iye angu ne ‘ima vutia. Te
awini ne ku ye.

##
‘Ba ‘di yi kamu opio ni ndre ‘bo, ori
bi yi tu. E'do otre o'duko oru si,
“Opio, mi eji ‘dini a'dunia? Afa mi
vuti bi pi ‘di nga ama ‘di ra.”
Opio ‘yo, “Ma agii, afa ma vuti bii pi
‘di ‘ba omve “ini” Imi ori si. Ma ovu
ndra vini ori si imile pale oko ri si.”

##
Eri nga ovu amadri orodri ru. Etu ka
eca'bo ama azi nga azini ini ka
eca'bo ama andeli.

##
‘Di ri di geri ini ni ecazu opio vile angua ri.

##
Ini eca Opio vile angua ngoni
ngonia
* License: [CC-BY]
* Text: Robert Ekuka
* Illustration: Wiehan de Jager
* Translation: Alice Ojobiru
* Language: lgg
