# Dramani pi Draru be

##
O'du alu, mva azi ndra ci ‘ba eri omve Dramani ‘i. eri ma amvi erini ovuzu eribe ojuri ‘ba eri
omve Draru ‘i. Eyi ma ati kamu drazu eyi ma andri be ‘bo, asii mvi o'a eyi ma atapuru be.
‘Ba ecandi eyi tu eyi ma atapuru vile akua.
‘Ba ndra eyi co kalika azonisi, vini, ‘ba eyini i'di yiyiru ni fe paale alu o'du alu alia nyaka ru
‘i.

##
Esu ojile azi fizu o'azu ania. Ori nde
eyi tu a'dusiku eri ndra kini agu ‘ba
nyapi nya ‘dii ‘be ‘da ma dria ci.
Eyi ede kaati okporu ni pari fizu
oguna ma alia ri atrizu. Kuu ‘bile
were were ru iri oli vini diza ni fizu
oguna ma alia.
Dramani nga ‘yo ima amvi ni,
“Mima asi oguna ma alia mani
muria amani nyaka nda ria. Mima
a'di iza ku. Aguu ‘ba nyapi ‘dii le iza
ma nguza tu.”

##
Ondre alu alu si Dramani ni ndra afa
eri ni ‘di ‘dii eji indi – kile otoa le,
aria le, kaniku ndirea le dii.
Ka sa woro si eca oguna ma tia ‘bo,
eri ongo ngo:
Draru, Draru, Ma andri ma zamva.
‘I zi mani oguna mati
Oli ma fi ania beni
Eri ‘bile be iri.”

##
O'azu oguna ma alia etu zu Draruni
enza ru. O'du alu, eri ma adri kamu
‘bo, Draru fu angu amve ‘dii one.
Esu yi avizu ania, vini pati tuzu
sinia. Eri ‘i ‘isi vini ayikosi.
E'do e'yo ega, “Saa azini si agu ‘ba
nyaapi ‘dii yo. Saa azini si ama
atapiru ‘yo ndra agu ‘ba nyaapi ‘dii
ci ama asia ori fezu.”

##
O'du ‘da ma vutia esu asi okpo aci oduzu ‘ima ruati imizu. Te odu aci nde oguna ma alia,
kaati be opizaru, candi isuzu ku.
“Ani ra aka iza were ni ‘ba aci alia, ‘da ma e'yoo yo. Iza o'biza nyazu nga ovu muke tu.”

##
Eri ma adri ka mu eca ‘bo, asi ongo
ngo kile okuri le:
"Draru, Draru,?Ma andri ma zamva,
Inzi mani oguna ma ti,
Oli ma fi ania beni
Eri ‘bile be iri."
Nzi kaati ima adri ni fizu. Eri mu iza
a'diza nee ‘bo, Dramani nga ima
amvi zi, “Mi o'ii iza ‘di aci koko
ngongoni ru?”
“Ma o'i eri etuka si amve ‘dale,”
Draru nga omvii mbele.
Dramani ni andezu tu risi, asi agata
ga ku. Rii vaa eyi ma nyaka nya.

##
O'du ‘da ma vutia, odu aci dika o'bi
vini iza dika. Eri mu iza de o'bii ‘bo,
ari o'diko amve oguna tilea ongo
ngo:
"Draru, Draru,?Ma andri ma
zamva,?Inzi mani oguna ‘di ma
ti.?Oli ma fi ania be ni.?Eri ‘bile be
iri."
Te o'duko ‘da a'u ni eri ma adri
vilerile ku. Draru nga ‘yo: “Ku ku. Mi
ovu ni ma adri ‘i ku; mi o'duko erivu
ri le ku.” Ori nde Draru ni ku erini
ovuzu oguna ma aliari si.

##
Saa were vutia, ‘ba azi e'do ongo
ngo oguna tilea amve,
“Inzi mani kaati ma amvi."
"Draru, Draru,?Ma andri ma
zamva,?Inzi mani oguna ‘di ma
tile.?Oli ma fi ania beni.?Eri ‘bile be
iri."
O'duko ‘da tro tro eri ma adri vileri
le. Asi oguna matile nzi.

##
Agupi azi ‘bi be gunya gunya ni atri
oguna ma ti ci. Ebi Draru ni denga
apani ku.
Draru esu drileba ofuta andizu aci
erini oduu ri ma alia.
‘Bani eri raria, nga ofuta ayi geri
alia si, ‘dole ‘dale.

##
O'du ‘da si afa Dramani ni bi ra ri
otoro anyufi be tre – to eri jurua ma
alia, asi ‘gii ima loloa.
Eri mu ca oguna ma tia ‘bo, esu tile
ni mgbo dika eri ma amvi yo… te
ofuta e'da kini fii oce alia. Obi ofuta
nde ma vuti geri si kpere ne aci
oduza ali ‘dale.

##
Agupi azi ambu ruati ‘bi be ni ri aci
tia, jurua ambooni eri ma ageyia ci.
Demani mu eri vu, ‘ye'i mvu cilo
cilo, “Kirikiri, ma ati, iko ma aza. Ma
pa azo azo. Ife mani yi.”
Agupi ‘da ‘yo, “Ma mini yi fe ra ika
‘yo mi eco mavile jurua ‘di bii ku.

##
Ka mu yi eji ‘bo, Dramani li baka
‘bani jurua ma ti ombezu ri. Eri ma
amvi efu jurua ma aliari si.
Dramani oja jurua nde ivile anyufi
beri si. Adri ki amvi be zii eyi a'du
afa ninga ‘yeru niyari nezu.

##
Agupi ‘da kamu yi eji ‘bo, eri ma
mvii dika ezi amu indi. ‘Yo ima zii ni,
“Afa azi ala ni jurua alia jo alia.
Mima mu iji.”
Zii nzi jurua ma ti were afa ania ri
nezu, te anyu du eri ma dri. Za okpo
si, “Eri ‘ba du du”
“Mima mu eri ma aza ko!” ‘yo ima
mvii ni. Anyu du vini eri ma dri.

##
“I'duu ma aza'ba le ku”, za anji ma
dria. Fi jo alia ceni. Asi jotile opii ci.
‘da ma vutia nzi jurua ma ti.
Anyufi omba be ‘dii efu jurua ma
aliari si, e'do eri oduu drifaa, omvu
alia, milea. Mile koko, e'do omvu jo
alia, dika ‘I o'be azo anyufinii eri
oduzuri ma e'yo si.

##
Fu nzu ongule si. A'de yi alia julu ru.
Eri ma drifa ari oritreku ma alia eco
ni anze ku.
Oja'i pati kutu ‘bani driga teri le –
anyufi ni muke fizu otoro ru.
Saa azo ma vutia, Dramani pi Draru
be ri anyu aluza mbe otoro ‘da ma
alia.

##
* License: [CC-BY]
* Text: South African Folktale
* Illustration: Jemma Kahn
* Translation: Saidi Omar Dramani
* Language: lgg
