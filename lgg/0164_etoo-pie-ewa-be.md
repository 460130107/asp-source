# Etoo pie Ewa be

##
Ndra drio ri si Etoo piki a'a Ewa be
tualu.
Etoo ni ‘ba onduaru azini ba lokiri
be tuni ‘i.
Ewa ni ‘ba eyere azini inzitaru ni'i.

##
O'du alu, Etoo mu cua-a ra je ini
jijima ndrizaru ‘bani ede aya si ‘diyi.
Eri ni emviria akua Etoo esu Ewani
gerikoa.
Ewa ndre jijima Etoo ma pa ‘iyi ra
azi ni le ‘yi tu. Nga ‘di zi eri ma tia
kini, “ma
agi Etoo la, ije mivele jijima ndriz
‘diyi nguaya?” Ewa nga di eri zi I'I
jizu pari eri
ni te i vile jijima jezu ri ma alea.

##
Etoo nga di ‘yo ewa ma tia kini “le
mi ma esu jijima dripi mavile di ni
ndeni ni ‘i.
mini ecozu ngazu mi ecezu ‘ba
amavile enyatia ‘diyi dri beni' azini
eyini ani
‘yezu misi a'yasi beini.”
Ayiko fu di Ewan i e'yo Etoo ni ‘yo le
ri si saaru!
Ewa pi nga ‘di ‘eyo out ngazu
drifuzu drusi obitisi Etoo vile akua.

##
Angu kadi ati bo Ewa nga di mu
Etoo vile akua.
Etoo a'I eri ra kini, ma agi, mi efi
mavu joa ‘dole ama di nga mu mini
jijima ndriza ru agaapi ra ‘ba azini
nga sule kuri pee beni.

##
Ewa osu tu ‘eyo Etoo ni ‘yole ri si.
Nga ‘yo “kirikiri si ma agi nga mani
ma aza ci fo.”
Ma ega tea ma ‘ye mu mi be cua-a
jijima je ‘dale.
Etoo nga omvi eri ma tia kini, Ewa
ma agi la afa minileri jijima ni ya,
kani cuu ma adari ‘I ya?

##
Ewa nga di a'a e'yere azini nga ‘yo
kini “Eh! Ma le mani jijima ni!
Adusiku ma awini aje o'duko inisi
‘eyo ni ku. Dika ma vini lu ‘eyo ega
jijima nde ma dria ‘I adule.”
Kadinile Etoo nga di Ewa ma dri cee
muzu ‘I vile jo ri ma ngukua le ru .
isu de ‘dale Etoo edu aci ngiri eja ti
ambo ambo ‘diyi si bo'.
Etoo nga ‘di ‘yo ewa ma tia kini
“mima su mi pa aci si ekandrindri di
ma alea mivile jijima odiri ni i'i
edezu beni.”

##
Ekile Ewan i jijima ayaru ‘dari ma
avata avasi ri le, ri di ‘eyo ‘ye kile
Etoo ni ‘yole i'ma tia ri le.
Okori si Ewa awini aci ma drita tu ri
ama i'i ma rua ku ye.
Coti Ewa ma pa edodi ve azo azo. Te
kiriti jijima ma avasi awini i'i ma pa
se kalaa aci ma aliari si aluniku!
Aci ka mu Ewa ma pa ve sawa
angiri bo, Ewa edo di owu odukosi
azoni risi.

##
Ekile Ewan i jijima ayaru ‘dari ma
avata avasi ri le, ri di ‘eyo ‘ye kile
Etoo ni ‘yole i'ma tia ri le.
Okori si Ewa awini aci ma drita tu ri
ama i'i ma rua ku ye.
Coti Ewa ma pa edodi ve azo azo. Te
kiriti jijima ma avasi awini i'i ma pa
se kalaa aci ma aliari si aluniku!
Aci ka mu Ewa ma pa ve sawa
angiri bo, Ewa edo di owu odukosi
azoni risi.

##
Etoo kamu ndre Ewa ni owaria ‘bo,
nga ‘yo eri ma tia kini “ma agi Ewa
la, mi asi ma tete azini mi ovu nga
ciri ‘doo! Mi ka mu awu owuza be
drile, mi vile jijima ‘diyi nga ovu
onzikanyaru ra foo.”
Ewa ka mu ‘eyo ‘di eri ‘bo do vini i'i
were ra te eri ma pa ve pi ri ma
azoo ri di mu drile ‘dani.
Lokiri Etoo vile ri si ka mu mindre
nee Ewa ma milea ‘bo,ja i'i mati
kalaa leru Ewan i guzu azini ‘yo eri
ma tia kini mi ovu ciri ma agi, mi
ma owu ku ika jijima le r aria.

##
Aci ma okpo Ewa ma vepi ri ka di
mu ali eri ma drilesi ‘bo, Ewa embu
aci ma alea ri si amve. La di ‘i
nyakua vaa i'i ma pa ma zo taria,
“eya wa yee ma pa ni di su do yo!”

##
Etoo kamu ndree ‘dini ‘bo, ese ‘I
Ewa a bi vu ogogo ‘eyo ‘yozu eri be
oyokolo si kini “Ewa ace te lu mi ni
were jijima ndriza diyi esu zu, kadile
e'yo mini ‘ye ‘disi mi econi di yi esu
alua ni ku.”

##
Mba o'de Ewa ma dria kakau econi
pa so ‘I si adule ku adisiku eri ma pa
ve woro aci si ra azini eca di nzola
nzola ru vini ba'rataru indi.
Pani ka mu e'do ja bo e'do di aci
cikociko ekile bileni ni nga ovule pa
nde ‘diyi ma rua ciri le.

##
* License: [CC-BY]
* Text: Lawrence A. Konjuro
* Illustration: Wiehan de Jager
* Adaptation: Eunice Candiru
* Language: lgg
