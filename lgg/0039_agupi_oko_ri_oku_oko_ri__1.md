# Agupi oko ri oku oko ri

##
Ndra drio nyaku ni nga ovuzu o'di ri si, ‘be
‘wara ‘wara ‘diyi a'bu ndra yi nyaku ma dria
balangiti le. Pati ezu ezu ‘diyi enga ndra yi ‘bua
iriti be ogogo.

##
Nyaku o'di ‘da ndra a'bule azi inibiricici, cucu
azini ndrundrulu ambiza ru ‘dile ni i.

##
A'bule nde ma etia ele ori azini
yi ndra iri ci. Alu ri ma rua oli
ndra I ose ose, o'be i nzi nzi kori
kori, te azi ri ndra ini nde were
dika eri ndra rua be akazaru
menya menya.

##
O'du alu, oli azi ambo akuku ru ri nga li onzi
onzi.
Ovi aso angu kpere a'bule ‘da ma etia vaa
‘dale.
Yi ele ri awa I ma ale sawa were si ra.
Fe ori ele ‘da yini angu nyaku ma dria amve
‘dole ndrizaru, wura yi be ndu ndu, dika afa
o'bale ‘biko pie ‘diyi nezu ra.
Yi ‘da ni tro i opizu vile ra ti, ori iri ‘dayi avini
nyaku ma ndrita yini nele ‘bo ri ma e'yo ku.

##
“Ama eco ni a'a ‘bile inicici, ambiza ‘di ma alea dika ku.” Yi e'do o'yo yi ma
eselea. “Le ama ma tu nga uru nezu nyaku ma dria ‘dale adini yari.” “Ama te nga
a'a nyaku ma dria ngoni ru? Ori gaa ri nga zi. “Ama nga ama ose ageti si ya?

##
“Aria ‘bua ‘diyi econi nga ama ogu ama ni ovu
ele yi ma palaa ri si ku.” Eri ma agyi nga omvi
eri ni.”Ama ose vini nga ama ageti si ku, ama
nga aci pa si.”
E'yere e'yere, ori iri ‘diyi ayu eyi ma ale ra. Yi
e'do esaa tualu diza amve ri vu.

##
Yini ‘yeria eca ria yi dria leru e'yo azini osutaa
ru ni nga I ‘ye ni.
Yi ma so'bi ma drile awa yi iri-o'du pa pie azini
pa anzi pie.
Yi ma dri vu le ru si wu azi ni yi ezo iri dri pie
azini dri anzi pie.

##
Yi ovu ni di ori ni dika oku, te yi eca agupi azini oku. Yi ne yi milea milea, yi esu yi
le eyi saa ru.

##
“Ama di nga ama ma aku si oni dria le ru. O'biti alu alu si ama nga etu ne eri ni
ega ria ci, dika ama nga etu nde yu”.
“Ama nga ase ma ta mba pati yi pie”, agupi ru ri nga ‘yo ra. “Dika ama nga ovu
agyi ru aria pie azini anyapa asea ‘diyi pie dria.”

##
“Mi emu," agupi oko ri nga ‘yo ra. “Muke, ma emu ra,” oku oko ri nga omvi ra.
Yi nga di mu aci tualu nyaku yini o'di ri ma alea.

##
* License: [CC-BY]
* Text: Southern African Folktale
* Illustration: Jemma Kahn
* Translation: Doris Maandebo
* Language: lgg
