# Ojata ayiko ru ri

##
Eli karakara ru, ondoloa Ojukua niri
sopa ciria cinya angu dalakaru ri ma
agadua `da. Erima o`bolo guruguru
iri `diyi ma alia yi were were mu pi
yi icipi dria le yi ara ambo ni ru `diyi
ri efu ni. Yi ara enyau ni ri ri ra
e`yere azini gonigoni angu dalaka
ru `da ma alia si. Yi ara enyau koni
lu ndra alu ti yi ma aza indri pie
azini kabile pie ku te ri vini yereo
ndra aa pi angu `da ma alia `da ri
ma aza ko indi.

##
Afa `diyi ri dria oa onyiru kpere
`Batia ni emu ria eca ria `ba anyapa
`diyi ocepi ri ru ni ka.fe azita azini
`bani geri azini edezu engazu
ondoloa ma dria risi kpere esizu vaa
ini tuzu `bua ondoloa dria `dale
azini ru elizu e`yere vaa `dole.
Ezamaga `baojukua ma ti`bi ezazu
`da fe awoko nya ojukua ni tu, te ta
e`yon de ma ti `dani.

##
Ka ca wiki ni I deria leru, anzi `Batia
vile `diyi tu avi `be dria oru `dale yi
ma agyipi yi be. Yi onzu drinia si
dria dria, yi pati ma arakala yi onyo
bi drile ni yi pie, yi aci yi edu avita
avizu ray i di vini nga aci nde yi ku
vezu `da.
Saa ezu vutia, ojukua eca awoko si .
were were erima cita oku erini cizu
cinyaa `da e`do di avi ra. Erima
o`bolo guru gurua `da e`do dria avi
were were erima andreti ni droria
eca si onzivuru azini odizaru.

##
Saa azini ma vutia, yi ndra efupi
erima o`boloa `diyi nzu dria ray i
ara Enyau ma eku ti ri di yi ndre
ocoko amboru be. Yereo ndra aapi
angu dalaka ru ria ri oja ima pari ra
kile angu ndra ase ni zozu alenia
ezuru azini ndrizaru eri ni ani lazu
mufalisi ru ri nga di `I eza ra. `Di
`ye `I `dinile ti yi pie, ndri pie azini
kabilo yi pie indi. Yi dria oyi kayi ra.
Candi ojukua vile ri fi `ba dria ma
rua indi.

##
`Ba Ayuria `diyi eca dria tayi si azini esu di e`yo `I
`yepi ri ma ola ra. Mbeleru eci ti kile tiecita ni ovule
okpo ni rile, dro `Batia anyapa ta mbapi ri ni ra.
Eri ma paria `ba di ocima azita fepi `bani mawua
sazu o`du ndra ocokoru angu ni `wizu a`wi `dayi ma
e`yo egazu ri ni I.
`Ba `ba `ba angu ojukua ma ageia `diyi ma agei tezu
okporu dika `ba `yo vini `ba leni `ba azi ni ma ca
`dale ku. Ondoloa ojukua ai feta `diyi ayikosi dika
o`bi ci cinya ima ayiko e`dazu.

##
O`du alu alu agape ri ma alia, ri dro
cisi drile drile azini erima o`bolo
guru guru `diyi ri dro fisi drile drile.
Erima o`bolo guru guru `da yi ma
alia yi e`do vini efu dika. Yi ara
enyau niri ma omgbo e`do vini emvi
ima paria. Angu dalaka ru ri e`do di
eca iribi be aga di oku ri ra.

##
Ti ndri azini kabilo ma kalafe ezu di
angiri.
“Mi ma o`du ma aa ezu ocima, mi
ma o`du ma aa ezu Ocima” `Ba
ayuria `diyi e`do oyu.

##
* License: [CC-BY]
* Text: Dorothy Fetaru
* Illustration: Catherine Groenewald
* Translation: Dorothy Fetaru
* Language: lgg
