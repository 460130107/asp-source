# Amagu Pa Ima Ati

##
O'du alu, mva azi ‘ba ndra eri omve
Amagu; eri ndra o'a ima ati, Asianju
be.

##
Ondre alu alu si Asianzu ni mu ewa
mvu, eri amvi ini si; Amagu ne ni eri
ku.

##
Amagu ma ati ka eca akua ini si ‘bo,
eri tre, “Ma ‘bapi! ma ‘bapi! Emi ma
emu ma azako! Obau le ma nya!”

##
Kaa Asianzu ma otreta eri ‘bo, eri
efu eyivile joa ri si ‘e pie, aju pie,
dika panga pie emuzu eri pazu. Eyi
Asianzu ni isu ati ci dika eri eyi ma
asi ole.

##
Amagu ma ati mu drile ewa mvuza
be dika otreta be azakoma a'izu ini
si. ‘Ba erivile enyatia ‘dii efu ini si e
pie, aju pie, dika panga pie eri pazu.
Ini alu alu si, enjo eyi ma asi olezu ri
alu ri le.

##
Saa woro si Amagu ma ati ka eca
akua ini si otreta azakoma ni ri be
‘bo, eri anga o'dua ri si. A'dusi ku ni
ima ati ma o'duko kilili. Eri ima ati
Asianzu ma acita ini alia ri eri kpere
eri ni eca jotilea.

##
Ini azi alu, Asianzu emvi akua ini si
atiza ru kile oko ri le. O'du ‘di si
obau ada ri zi ‘i jo tala. Asianzu ka
mu otre kile oku ri le ‘bo, obau
embu lezu eri nyazu.

##
Asianzu otre o'duko uru si. Te agu
enyatia ‘dii ‘yo, “Ama ande curu'do
Asianzu ma olokiri ‘ba olezu ini si
‘dii ‘bo.” Asii eyivile joa si, laa eyi
o'du ko vile.

##
Kile oko ri le, Asianzu ma otreta
enga Amagu o'dua ri si. Amagu e'do
‘i ati ma pa o'duko ari kile oko ri le,
te ati ma aci emuzu jotilea ri yo.
Amagu enga ri uru eri ati ma acita
eri dika.

##
“Ma ati amve ‘dile candi alia,
Amagu ‘yo. O'du andru ‘di si ovu ni
enzo nze ku.”

##
Amagu embu gbolo dria ri si. E'du
pati aci be ni, nzu amve ‘dale okpo
si.

##
“Ma ati! Ma ati!” Omba diza si
Amagu ne ima ati aco co anyapa azi
be. Enga pati diza ‘da uru.

##
Obau ka mu aci diza ne ‘bo, apa ra.
E'do zu o'du ‘da si, Asianzu ku
adriza muzu ondre si ewa mvuzu ri
ra. E'do kani anzi nyiri sukulua ‘dii
ni o'duko olo ‘i.

##
* License: [CC-BY]
* Text: Kanyiva Sandi
* Illustration: Wiehan de Jager
* Translation: Saidi Omar Dramani
* Language: lgg
