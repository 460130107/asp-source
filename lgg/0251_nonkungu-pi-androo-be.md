# Nonkungu pi Androo be

##
O'du alu, culu azi alioru
ni ndra ovu ima oku be.
Eyi ma mva ndra alu,
zamva ni. Eri ma ru
Nakuru ‘i.
Nakuru ndra zamva
onyi be tu dika asi be
alaru ni.

##
O'du azi si, eri ma ti'ba
lee eri ma ti pe o'a eri
ma adropi afa be ri vile
akua. ‘Ba eri omve
Olema ‘i.

Nakuru ma adri so erini
kiteteyi onyiru ni
ngaliku be.

Ose vini eri ni ngaliku
ombeari indi. ‘Da ma
vutia, pe eri ma ti

##
Erini muria geria,
Nakuru eca yitia.
Za yi dri oni ‘bani o'baa
alizuru ma dria si.
Yi ma kala ‘da ma dria,
esu zamva azi bongo
iriko suupi ni.

##
Zamva zi eri: “Mi mu
ngole ya?"
“Ma mu ma adropi
Olema vile akua,"
Nakuru nag ‘yo.
“'Dinia? Olema ni vini
ma adropi. Ma vini ‘di
mu eri ne,” zamva aziri
nga ‘yo.
Asi mu tualu.

##
Denga muuni ali ku,
zamva aziri nga ‘yo:
“Mivile kiteteyi ngaliku
be ‘di ndri tu. Kirikiri, ife
ma o'bi eyi.“
Nakuru tru bongo ini
suuri ngaliki ombeari
be, fe zamva nde dri.

##
Zamva ‘da kamu bongo
ivile iriko ri tru azini
Nakuru vile ri suzu ‘bo,
Nakuru ne eri so'bi be!
Ori nde eri tu.
Nakuru ni ra zamva ‘di
adroo ni.

##
Muu tualu.
“Kirikiri mife ma kiteteyi
pi ngaliki be fo,” Nakuru
‘yo.
Adroo omvi eri, “Ife
mama su eyi kpere pati
ambo ‘da ma etia." Eda
angu pati azi ‘be dria ni
vu.

##
Eyi mu ca pati ‘davu
‘bo, Nakuru ‘yo adroo
ni, “Kirikiri ife mama
bongo ngaliki be fo.“
“Ite mama su eyi kpere
yi azi drilea ‘de ri vu,"
adroo ‘yo.
Nakuru ‘ye ori si, a'i ra.

##
Asizu caa yitia.
Nakuru zi vini adroo ni
dika, “Kirikiri, ife mavile
kiteteyi ngaliki be fo."
“Ite mama su eyi kpere
jo okuu ni rizu ‘da ma
alia," adroo ‘yo.
Muu drile.

##
Eyi mu ca jo ‘da ma alia
‘bo, adroo mi
Nakuruvile, ‘yo oku ‘da
yi, ni
“Enee nga zamva
bongo iriko suupi ‘di.
E'doo te ma vuti obii
drio. Aleta mamu, ma
ku ma."
Drinza vini ori bi Nakuru
ni ci. Apa izii ico alia.

##
Adroo mu Adro Olema
vile akua. ‘Yo kini:
“Ma mi adramva
Nakuru ‘i. Ma ti'ba ipee
mati mivile akua ni."
Olema a'i zamva nderi
ayiko si. ‘ba erivile akua
‘dii woro ma asi adroo
ni muke.

Te Nakuru asi o'duko ico
ma alia, dika nyaka

##
Etu si Nakuru mu
amvua, zi'i kaka ma
alia. E'do ongo ngo:
"Oh candi mani, candi
mani.
Ma ati pi ma adri be
epee mati o'a ma
adropi Olema be.
Mani emuria geria,
afudri adroo be, ‘du
mavile kiteteyi pi
ngaliki be ra.
Oo candi mani candi

##
O'du alu Olema ma adri
ndra ali amvu alia si. Eri
ongo osutaru onyiri ni.
Ni ongo ‘dari efu
ngosiari ku. Eri mu ca
akua ‘bo, ece Olema ni
e'yo drinia.
Olema mu amvu alia
coti. Eri ongo nde, nda
pari ni kpere erini
Nakuru ni esu.

##
Nakuru ‘yo erini a'diafa
‘ye'i ni, obi adroo ni ima
kiteteyi ‘duzu ngaliki
be, erini fezu ini bongo
iriko suzu.
Olema ‘du eri ivile akua,
zi eri jo alu ma alia.
Olema ni ‘inga a'diafa
‘ye adroo bizuri ra.

##
Olema eri ndra kini
adroo ma so'bi le lesu
tu, econi ali lesu ma
agaia si ‘bi ku ‘dini ku.
‘Yo aguu ini azini ‘dii dri
ma ga ‘bu dika ma daa
ania lesu kuza.
Omve ezoanzi caaloa
‘dii woro emu abala
mvuzu ‘bi drileari si ria.

##
Ori bi zamza Nakuru ma
kiteteyi suupi ngaliki be
ri tu. Leni mbu ‘bile ‘da
ma driasi ku. Nira ‘ima
so'bi ni nga le lesu kuza
mbe ra.
Fi jo alia, ombe ima
so'bi ima rua kiri kiri.
‘Da ma vutia mu
ezoanzi azi ‘dii vu.

##
Ezoanzi e'do mbu ‘bile
ma dria si alu alu. Eza
adroo ni mbuzu.
O'bi mbu uru ‘bile ma
dria si, te eri ma so'bi
ace'i, e'do eri se ele,
ele, lesu ma alia.

##
Adroo ni o'bi efu lesu
ma aliaria, agupi ‘dii to
‘bile ‘da ma alia cinaki;
esii eri ‘bile ‘da ma alia.
‘Da ndra adroo ma
asiza nyakudria ri.
‘Da vutia, Nakuru o'a
‘ima adropi be saa ezu
ru.
E'yo ma asiza ‘dipi.

##
* License: [CC-BY]
* Text: Alan Kenyon, Viv Kenyon
* Illustration: Wiehan de Jager
* Translation: Saidi Omar Dramani
* Language: lgg
