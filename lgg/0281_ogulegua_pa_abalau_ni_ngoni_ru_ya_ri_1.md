# Ogulegua pa A’balau ni ngoni ru ya ri

##
Ili si angu ‘wi ndra oce
talaa tu.

##
O’du karakara
Ogulegua a’a ‘dani yi
mvuza koko ru.

##
“Kirikiri ale mani yi ni
fo, ka tro eti li alu pati
bi ma dria.”

##
Te ata andreli dria ongu
te.

##
“Aka yi mvu mbele ku,
ma nga dra te,”
Ogulegua ri di owu
‘dini.
“Le ece kokoru ma ma
mu yi ara mani e’yo
erizu drinia ‘dia ri ma
tia ‘dale.”

##
“Yi ara ‘dani nga mi ‘du
te,” Ajaroa ondoa beri
nga eri ma bile ndu li
‘dini.

##
Te yi vico fu Ogulegua
ni ambamba. “Ma nga
dra te aka yi were ni
mvu ku ria.”

##
Ogulegua fu mu yi ara
ri nda si…

##
Ayise ‘wiza pi ma dria si
pati arakala ‘wiza pi ma
talaa pie…

##
…kpere erini yi ara ma
o’duko eriria.

##
Ogulegua se yi ambiza
ezu.

##
Ayiko dri teni di yima
gogofi imu pi ri nee ku.

##
Ogulegua o’bi ayise
a’wi ra pi ima drile ri
ebi.
Te yi ‘du eri te.

##
“Ba azini ma ko ma aza
yo. Kirikiri si iko ma aza
fo.”

##
“Mbele, mi etu,”A’balau
emvea pati arakala bii
pi ima tia ri ‘yo ‘dile.

##

##
“Ma eco ni angu ‘diri ku
ku kpere mani awa’difo
feria A’balau ni. Ma nga
te kpere erini emuria yi
mvuria.”

##
O’du alu eri ni te ria,
agupianzia iri ni pi emu
yi ara ma tia eyi ma
abitara pie.

##
“A’balau azi ambo emve
ni aci yi mvu ‘dia ‘dia,”
mva alu ri nga yo.
“Ama andru odresi enya
nya eri si.”

##

##
“Ma eco ni fe
agupianzia ‘diyi ni
A’balau emvea ri ni
‘dizu ku. Te ma
gakanyaa ‘dole, ma eco
a’di afa ‘ye i ka?

##
Coti A’balau emvea ri
esa pati sia risi vaa yi
mvuzu.

##

##
Ondoa azini ega
Ogulegua ma dria.

##
Eri mbu mva aluri ma
pa, ra ci pa ni rii.

##
Mva nde nga mbu awu
pie, “Maye maye.”

##
Ori si A’balau emvea ri
sa re i zizu.

##
“Di di bele ni geri ndra
Ogulegua ni awa’difo
fezu A’balau ni eri ni i
pazu risi ri i.

##
Ogulegua pa A’balau ni ngoni ru ya
ri
* License: [CC-BY]
* Text: Kholeka Mabeta and Judith Baker
* Illustration: Wiehan de Jager
* Translation: Doris Maandebo
* Language: lgg
