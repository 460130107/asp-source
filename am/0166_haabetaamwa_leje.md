# ሃብታሟ ልጅ

##
ከዕለታት አንድ ቀን አስማረችና አበበች የተባሉ ሁለት እህት
አማቾች ይኖሩ ነበር፡፡
ወላጆቻቸው ሞተዋል። የተራቆተ መሬት ላይ ነበር የሚኖሩት።
ዝናብም ሆነ የሚበላ እህል አልነበረም።
እነዚህ ሁለት እህት አማቾች የሚኖሩበት አካባቢ እህል
የማይበቅልበት ቦታ ስለነበረ የአካባቢው ሰዎች ምግብ ፍለጋ ሩቅ
ቦታ ነበር የሚጓዙት፡፡

##
አስማረች ትሁት፣ዝምተኛ፣ እና ሰው
አክባሪ ነበረች።
እህቷ አበበች ደግሞ ኩራተኛ እና የሰው
ምክር የማትሰማ ልጅ ነበረች፡፡ ስለሌሎች
ሰዎች ምንም አታስብም ነበር።

##
አንድ ቀን ጠዋት እህት አማቾቹ
ከእንቅልፋቸው ሲነሱ ከቤታቸው ውስጥ
ምግብ የሚባል ነገር የለም ነበር።
ከዛም ምግብ ፍለጋ ወደ ተለያየ ቦታ
ሄዱ፡፡

##
እትዬ ነፃነት የሚባሉ አዛውንት ሴትዮ
ይኖሩ ነበር።
በጣም ጥሩ ሰው ነበሩ።
እኝህ አዛውንት ሴትዮ የለምጥ በሽተኛ
ስለነበሩ ሰውነታቸው በሙሉ ቁስል በቁስል
ሆኖ ነበር።

##
ከዛ አበበች በመንገድ ላይ እየተጓዘች እያለ
እትዬ ነጻነት አገኟትና "እንደምን አደርሽ
ልጄ? ከየት ነው የምትመጪው? ወዴትስ
እየሄድሽ ነው?" አሏት።

##
አበበች ወዴት እየሄደች እንደሆነ
ለአዛውንቷ ነገረቻቸው።
አዛውንቷ ሴትዮ ደግሞ "እሺ ልጄ አዝለሽ
ቤቴ ካደረስሽኝ የፈለግሽንውን ነገር
እሰጥሻለሁ አሏት"።
አበበች ግን ጥሩ አልመለሰችም ለሴትዮዋ።

##
"ይህን የእርሶ ቁስል ከምነካ ብሞት ነው
የሚሻለኝ" አለች።
አዛውንቷ ሴትዮም "ሂጂ ይቅናሽ" አሏት።

##
አበበች ጉዞዋን ቀጠለች በጣም ሥላራባት
እና ስለደከመች ትንሽ አረፍ ለማለት ትልቅ
ዛፍ ስር ቁጭ አለች።
የተቀመጠችበት ቦታ በጊንጦች በእባብና
እንሽላሊቶች ተሞልቶ ነበርና ተረባርበው
ነደፏት። ከዛም አውሬ በላት፡፡

##
አሁን ደግሞ እኚው አዛውንት ሴትዮ
ከአስማረች ጋር መንገድ ላይ ተገኛኙ እና
"እንደምን አደርሽ ልጄ? ወዴት እየሄድሽ
ነው?" አሏት። አስማረች ወዴት እየሄደች
እንደሆነ ነገረቻቸው።
እትዬ ነጻነትን ስታይ በጣም ደስ ብሏት
ነበር፤ መንገድ ከጀመረች ያገኘቻቸው
የመጀመሪያ ሰው ስለሆኑ።
ከዛም አዛውንት ሴትዮዋ "አዝለሽ ቤቴ
ካደረስሽኝ የፈለግሽውን ነገር እሰጥሻለሁ"
አሏት፡፡

##
አስማረች ትሁት ልጅ ስለነረች አዝላ
ቤታቸው ድረስ ወሰደቻቸው፡፡
"በይ ለጄ ማንም ሊያደርገው ያልቻለ ነገር
ነው ያደረግሽው" አሏት።
"እናም ይህን ምርኩዝ ይዘሽ ወደቤትሽ
ሂጂ" አሏት።
አስማረችም ምርኩዙን ይዛ ወደ ቤቷ
ተመለሰች።

##
አስማረችም ከቤት ስትደርስ ያልጠበቀችው
ነገር ገጠማት ቤታቸው ታድሶ እና በምግብ
ተሞልቶ አገኘችው፡፡
ከዛም የመንደሩ ሀብታም ሴት ሆነች፡፡

##
ነገር ግን በእህቷ ሞት አዘነች።
"ምክር ያልሰማ ሰው መጨረሻው ዝሆን
አፍ ውስጥ ነው።" አለች።

##
* License: [CC-BY]
* Text: Salaama Wanale
* Illustration: Mango Tree
* Translation: Salaama Wanale and ፋሲካ ምንዳ
* Language: am
