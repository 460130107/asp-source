# ታዳጊው አበራ

##
ከዘመናት በፊት አበራ የተባለ ወላጅ አልባ የሆነ
ህፃን ነበር፡፡ ወላጆቹ ገና የስድስት ወር ህፃን
እያለ ነበር በወረበላዎች የተገደሉት፡፡
የሰፈሩ ሰዎች በሃዘን ላይ ሆነው 'አበራ' ምን
እንደሚሆን ያስቡ ነበር።

##
የሰፈሩ ሰዎች የህፃኑን ወላጆች ከቀበሩ በኋላ
የቀበሌው አስተዳደር አቶ ሰሎሞን ስብሰባ
ጠሩ፡፡
አቶ ሰሎሞን ፀጉረ ረዥም እና በአካባቢው ስዎች
ዘንድ እጅግ የሚከበርና የሚፈራ ነበር፡፡
አቶ ሰለሞን ድሮ ድሮ ዛፎች ሳይቆረጡ እና
ቤቶች ሳይገነቡ በጫካ ውስጥ ይኖር ነበር ተብሎ
ይታመናል።

##
አቶ ሰሎሞን ስብሰባ የጠሩት ስለ ህፃኑ
ለመወያየት ስለነበር አንድ የመንደሩ ከበርቴ የሆነ
ላቀው የተባለ ሰው አበራን ለማሳደግ
ይወስደዋል።
አቶ ላቀው ብዙ ሴት እና ወንድ ልጆች ነበሩት።
ሴቶቹ እናታቸውን በቤት ውስጥ ስራ ሲያግዙ
ወንዶቹ ደግሞ የአባታቸውን ከብቶች እንዲጠብቁ
ይላኩ ነበር።

##
አበራም በቤተሰቡ ውስጥ አደገ እናም በጣም
ደስተኛ ነበር።
በጣም ተወዳጅ እና ሁሉንም የሚወድ ነበር።
በሜዳ ላይ ሆኖ ከብቶቹን መጠበቅ በጣም
ያዝናናው ነበር።

##
አበራ አንዷን ላም በጣም ይወዳት ስለነበር 'ቦራ'
ብሎ ስም አወጣላት፡፡
ቦራ ከከብቶቹ ሁሉ በጣም ያገለገለች ነበርች።
በዚህም ምክንያት ባለቤትየው ከፍተኛ ዋጋ
ይሰጧት ነበር።

##
አንድ ቀን እነ አበራ ከብት በመጠበቅ ላይ እያሉ
ሃይለኛ ዝናብ ይጥል ጀመር እነርሱም ዝናቡ
እስኪያባራ ብለው ዛፍ ሥር ቁጭ አሉ፡፡
ነገር ግን መሽቶ እስኪጨልም ድረስ ዝናቡ
አላባራም ነበር።
ጨልሞ ከቆየ በኋላ ዝናቡ አባራ ነገር ግን
ከብቶቹን ወደ ቤት ለመውሰድ ሲፈልጓቸው
የሉም፡፡

##
ከብቶቹን ሳናገኝ ወደ ቤት ከሄድን አባታችን
አያስገባንም አሉና ሁለት ልጆች ወደ አጎታቸው
ቤት ሄዱ ሁለቱ ልጆች ደግሞ ወደ አክስታቸው
ቤት ሄዱ፡፡
ነገር ግን አበራ አጎትም ሆነ አክስት የለውም እና
መሄጃ ስለሌለው ከብቶቹን እስኪያገኛቸው ድረስ
ለመፈለግ ወሰነ፡፡

##
አበራ የሚወደውን ላም ዘፈን እየዘፈነ ከብቶቹን
በሚያውቀው መንገድ ሁሉ ፈለጋቸው።
እምቧ በይ ላሜ ቦራ
እምቧ በይ እንቧ በይ
ላሜ ቦራ እማቧ በይ ---እያለ ፍለጋውን ቀጠለ፡፡

##
አበራም ዘፈኑን እየዘፈነ ሌሊቱን በሙሉ
ፍለጋውን ቀጠለ።
የላም እበት ላይ እግሩ አረፈ ግን ቀዝቃዛ ነበር።
የላም ሽንትም ላይ እግሩ አረፈ ግን ቀዝቃዛ
ነበር።
አበራ ግን ተስፋ አልቆረጠም።

##
ለሊቱን በሙሉ ሲፈልግ ከቆየ በኋላ ሊነጋ ሲል
አንዲት ትንሽዬ መንደር አገኘ ከብቶቹም
በመንደሩ አስተዳደር ቤት አገኛቸው፡፡
ለመንደሩ ሊቀመንበሩ ከብቶቹ እንዲሰጡት
ተማፀ ነገር ግን ሊቀመንበሩ አይሆንም አልሠጥም
አለው፡፡

##
በዚህ ተስፋ የቆረጠው አበራ ዘፈኑን እየዘፈነ
ወደቤቱ መመለስ ጀመረ፡፡
እምቧ በይ ላሜ ቦራ
እምቧ በይ
እምቧ በይ ላሜ ቦራ
እምቧ በይ ሲል ቦራ ተከተለችው ከዛም ሁሉም
ከብቶች በረቱን ጥሰው ወጡና አበራን ተከትለው
ሄዱ፡፡ እሱም ወደ ቤት መራቸው።

##
አበራ ቤቱ ሲደርስ የሠፈሩ ሰው እንዳለ ወጥቶ ስሙን እየጠራ እና
እያወደሰ ተቀበሉት፡፡
አቶ ላቀው በጣም አመስገነው ቀይ የትምህርት ቤት ቦርሳ ገዝተው
ሸለሙት እናም ትምህርት እንዲማር አደረጉት፡፡

##
* License: [CC-BY]
* Text: Gaspah Emukuru Juma
* Illustration: Wiehan de Jager
* Translation: ከድር ኢብራሂም and ፋሲካ ምንዳ
* Language: am
