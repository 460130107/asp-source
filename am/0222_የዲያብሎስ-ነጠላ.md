# የዲያብሎስ ነጠላ

##
ለረጅም ጊዜ ሚስት ሲፈልግ የነበረ አንድ ሀብታም ሰው ነበር፡፡ ሚስት አግኝቶ ሲያገባም አዛውንቶች የሰርጉን ስነስርዓት ባርከውለት ነበር፡፡

##
ለአንድ ዓመት ከሚስቱ ጋር ከኖረ በኋላ ልጅ ባለመውለዳቸው ይጨነቁ ጀመር፡፡ ሴትዮዋም ልጅ እንድትወልድ አዘውትራ ትጸልይ ነበር፡፡ ቢሆንም ግን ማርገዝ አልቻለችም፡፡

##
ልጅ የምትወልድበትን ቀን መጠበቁ ሰልችቷት አንድ ቀን ‹‹ዲያብሎስ፣ ልጅ ከሰጠኸኝ ቆንጆ ነጠላ አሰራልሃለሁ›› አለች፡፡በቀጣዩም ወር አረገዘች፡፡ ደስ ተሰኝታም ስለነበር ቃል የገባችውን ነጠላ አሰራች፡፡

##
ወንድ ልጅም ወለደች፡፡ ሁሉም ሰው የደስታዋ ተካፋይ ሆነ፡፡ ነጠላውን ግን ለዲያብሎስ ለመስጠት ብትፈልግም እሱን የማግኛውን መንገድ አላወቀችውም፡፡ ስለሆነም አንድ አዛውንት ጋ ሄዳ ጠየቀቻቸው፡፡

##
አዛውንቱም ‹‹ዲያብሎስን ለማግኘት ወደ ቤተክርስቲያኑ ጋ ሂጂ፡፡ ሁለት የተጣሉ ሰዎች አንድ ብልህ ሰውዬ ጋ ቆመው ታገኛለሽ፡፡ አልታረቅም ብሎ በንዴት የሚሄደው ሰውዬ ዲያብሎስ ነው! እሱን ተከትለሽ ክንብንቡን ስጪው!›› አሏት፡፡

##
ሴትዮዋም ወደ ቤተክርስቲያኑ አቅራቢያ ሄደች፡፡ ሁለት ሰዎች ከብልሁ ሰውዬ ፊት ቆመው አየች፡፡ ብልሁም ሰውዬ ‹‹በቃ! አሁን ከልባችሁ ይቅር መባባያችሁ ነው›› ሲሏቸው፤ አንደኛው ሰውዬ ይቅርታ ለመጠየቅ ጎንበስ አለ፡፡ ሌላኛው ግን አልፈልግም ብሎ ሄደ፡፡

##
ሴትዮዋም ጠራችውና ‹‹ጠብቀኝ! የምሰጥህ ነገር አለ›› አለችው፡፡ ነጠላውንም ሰጠችው፡፡ ሰውዬውም ተናዶ ‹‹ምንድነው ይሄ?›› በማለት ጠየቃት፡፡ ሴትዮዋም ‹‹ስጦታ ነው›› አለችው፡፡ እርሱም ‹‹አልገባኝም፤ ይህን ስጦታ የምትሰጪኝ ለምንድነው?›› በማለት ጠየቃት፡፡

##
ሴትዮዋም ታሪኩን ነገረችውና ‹‹አንተ አልታረቅም ያልከው ሰውዬ ስለህንክ ዲያብሎስ ነህ ማለት ነው›› ብላ ነጠላውን ለመስጠት እጇን ዘረጋችለት፡፡

##
በዚህም ጊዜ ሰውዬው ወደ ቤተክርስቲያኑ ሮጠ፡፡ የተጣላውም ሰውዬ ጋ ሄዶ ተንበረረከና ‹‹ምሬሃለሁ ወንድሜ፤ አንተም ማረኝ›› በማለት ተማጸነው፡፡ ያንኛውም ሰውዬ ተንበረረከከና ተቃቀፉ፡፡

##
ሴትዮዋም ዲያብሎን እንደገና መፈለግ ጀምራለች፡፡ አደራ! ነጠላው ግን ለእርስዎ እንዳይሰጥ ይጠንቀቁ፡፡

##
* License: [CC-BY]
* Text: Azeb Worku Sibane
* Illustration: Jacob Kono
* Translation: መዘምር ግርማ
* Language: am
