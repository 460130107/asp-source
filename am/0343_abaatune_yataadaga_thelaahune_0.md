# አባቱን የታደገ ጥላሁን

##
ከዕለታት አንድ ቀን ከአባቱ ጋር የሚኖር ጥላሁን
የተባለ ልጅ ነበር። የጥላሁን አባት አቶ አበበ
ይባላሉ፡፡

##
እናም አቶ አበበ ሁሌ እየጠጡ በጣም አምሽተው
ነበር ወደ ቤታቸው የሚመጡት።

##
ሁሌ ሰክረው በመጡ ቁጥር መንደሩን በጩኸት
ያናውጡት ነበር "ሰፈር፥ሰፈር! ኡ ኡ ኡ!
እርዱኝ! ጅብ ሊበላኝ ነው!" እያሉ ይጮሀሉ፡

##
የአቶ አበበ ጩኸት የሰሙ የሰፈሩ ሰዎች ጦርና
ገጀራ ይዘው ይወጣሉ፥አቶ አበበን ለመርዳት።
ነገር ግን ወጥተው ሲያዩት ምንም ጅብ የሚባል
ነገር የለም።
ከዛም ሰፈርተኛው ሁሉ “ምን አደረግነው ይህ
ሰው እንቅልፍ አሳጣን እኮ“ እያሉ ወደ
የቤታቸው ይመለሳሉ፡፡

##
የጥላሁን አባት መስከራቸውን እና ለእርዳታ
መጮሃቸውን ቀጠሉ። ሰፈርተኛውም ጦርና ገጀራ
ይዘው ይወጣሉ አቶ አበበን ለመርዳት ነገር ግን
ሁልጊዜም ተመሳሳይ ታሪክ ነው፤ እያሾፉባቸው
ነበር።

##
ሁልጊዜም የጥላሁን አባት አምሽተው በመጡ
ቁጥር፥ ጥላሁን በጩሀታቸው ይነቃል።ጥላሁን
የአባቱን ድምጽ በደንብ ያውቃል።
አቶ አበበ በጭለማ ውስጥ ሲራመዱ ኮቴአቸውን
በሩ ጋር እስኪደርሱ ይሰማል።

##
አንድ ምሽት አቶ አበበ ሰክረው እየጮሁ ሲመጡ
መንገድ ላይ ጅብ አገኛቸው። አቶ አበበም “ኡ
ኡ እርዱኝ ጅብ ሊበላኝ ነው” እያሉ መጮኸ
ጀመሩ።
አቶ አበበ ሲጮሁ፥ ጅቡ አጠቃቸው።

##
የሰፈሩ ሰዎች ደግሞ “ምን አደረግነው እንቅልፍ
የሚያሳጣን ይህ ሰካራም” እያሉ ሳይመጡለት
ቀሩ፡፡

##
ነገር ግን አቶ አበበ ጩኸታቸውን አላቋረጡም
”ኡ ኡ እርዱኝ“ ማለታቸውን ቀጠሉ ከዛም
ልጃቸው ጥላሁን ተጠራጠረና ማዳመጥ ጀመረ
ነገር ግን የአባቱን ኮቴ ለመስማት አልቻለም፡፡

##
"አባቴ አደጋ ላይ ነው መሰለኝ" አለ ጥላሁን።
“አሁንስ እያሾፈ አይደለም”

##
ጥላሁን ከአልጋው ዘሎ ወረደ። ከምጣድ ውስጥ
ተማግዶ የነበረ ፍልጥ ይዞ በፍጥነት ከጎጆው
ወጣ።

##
“አባቴ፥ አባቴ?” አለ።
በጨረቃ ብርሃን፥ አባቱ ከጅቡ ጋ እየታገሉ
አያቸው ከዛም በእጁ በያዘው ፍልጥ ጅቡን አባሮ
አባቱነ ታደገ፡፡
ጅቡም ፍልጡን ባየ ጊዜ፥ ሮጦ አመለጠ።

##
ከዛን ቀን ጀምሮ አቶ አበበ መጠጥ መጠጣት
ተዉ። ለተማሪዎች ተረትና ታሪክ በማስተማር
ግዚአቸውን ማሳለፍ ጀመሩ፡፡

##
* License: [CC-BY]
* Text: Kanyiva Sandi
* Illustration: Benjamin Mitchley
* Translation: ከድር ኢብራሂም and ፋሲካ ምንዳ
* Language: am
