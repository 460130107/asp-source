# ገብጋባው ክንዴ

##
ከረጅም ጊዜ በፊት በብርቃ መንደር ክንዴ
የሚባል ሰው ይኖር ነበር፡፡ ሥጋ
መብላትም በጣም ይወድ ነበር፡፡

##
አንድ ቀን የብርቃ መንደር አለቃ ሁሉንም
መንደርተኞች በወንድ ልጁ ሰርግ ላይ
እንዲገኙ ጋበዛቸው፡፡

##
ክንዴ ደግሞ በሌላ እንቧይባድ በተባለች
መንደርም ሌላ ድግስ እንዳለ ሰማ፡፡
‹‹አሃ! ሁለት ድግስ በአንድ ቀን!›› ሲል
አሰበ ክንዴ፡፡

##
‹‹ሁለቱንም ድግሶች መብላት አለብኝ፣››
አለ ክንዴ፡፡ መጀመሪያ ወደ እንቧይባድ
እሄድና ከዚያ ወደ ብርቃ ተመልሼ
እመጣለሁ፡፡

##
ክንዴ በጠዋት ተነስቶ ወደ እንቧይባድ
ሄደ፡፡ ዘወር ዘወር ብሎ ሲያይ ድግሱ ገና
እንዳልጀመረ ተረዳ፡፡
‹‹ወደ ብርቃ እመለስና ወደ እንቧይባድ
ደግሞ በኋላ ላይ እመለሳለሁ›› በማለት
ወሰነ፡፡

##
ክንዴ ወደ ብርቃ ሥጋው ተዘጋጅቶ
ይጠብቀኛል ብሎ አስቦ ለመብላት
ሄደ፡፡በጣም ርቦት ነበር በዚህ ወቅት፡፡
ሲደርስ ወንዶቹና ሴቶቹ ምግቡን ገና
እያዘገጃጁ ነበር፡፡

##
‹‹እንቧይባድ ላይ ወጥ ሰሪዎቹ ለመስራት
ሲዘገጃጁ ነበር ወደዚህ የመጣሁት›› በማለት
አሰበ፡፡ ‹‹ምግቡ አሁን ደርሶ ይሆናል፡፡››
ክንዴ ወደ እንቧይባድ ለመመለስ ወሰነ፡፡

##
ክንዴ እንቧይባዱ ድግስ ጋ ሲደርስ ሰዎቹ
በልተው ጨርሰዋል፡፡ እንግዶች
ለሙሽሪትና ለሙሽራው ስጦታ እየሰጡ
ነበር፡፡ ክንዴ በጣም ስስታም ነበር፡፡
የሚሰጠው ስጦታ አልነበረውም፡፡ መብላት
ብቻ ነበር የፈለገው፡፡

##
ክንዴ ምግቡን በማጣቱ በጣም ተበሳጭቶ
ነበር፡፡ ወደ ብርቃ መንደር ለመመለስ
ወሰነ፡፡ ስለተራበና ስለደከመው በፍጥነት
ሊጓዝ አልቻለም ነበር፡፡

##
ብርቃ ሰዎቹ ሲጨፍሩና ሲዘፍኑ ደረሰ፡፡
ምግቡን ሁሉ በልተው ጨርሰው ነበር፡፡

##
ምግብ ምንም እንዳልቀረ ሲሰማ ክንዴ
ወድቆ ራሱን ሳተ፡፡ የሁለቱም ድግስ ስጋ
አምልጦት ነበር፡፡ ያገኛት በትንሽ ስኒ
የነበረች ገንፎ ብቻ ነበረች፡፡

##
ተናዶና ተርቦ ቀስ ብሎ ወደ ቤቱ እያዘገመ
ሄደ፡፡

##
* License: [CC-BY]
* Text: Mutugi Kamundi
* Illustration: Zablon Alex Nguku
* Translation: መዘምር ግርማ
* Language: am
