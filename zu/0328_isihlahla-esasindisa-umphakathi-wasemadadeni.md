# Isihlahla esasindisa umphakathi waseMadadeni

##
UThami wayehlala endaweni yase
Madadeni. Ngelinye ilanga
wahamba nomfowabo u-Ayanda
ukuyokha amanzi. Wathi
esagcwalisa ibhodwe lamanzi
emfuleni uAyanda wabona
unogwaja.

##
Ibhodwe lika Thami lase ligcwele
eselungele ukubuyela ekhaya.
Waqala ebheka umfowabo uAyanda
kodwa akazange ambone.
Wahamba wahamba embheka
ekugcineni waze wamthola
eziphumulele otshanini ngemuva
kwesiduli esikhulu.

##
Ngesikhathi esondela u-Ayanda wayebeke umunwe wakhe ezindebeni. Eduze nje
kwakuneqembu lamadoda ayehlezi ephumulile. Lamadoda ayephethe imicibisholo kanye
namahawu!
"Ayanda," kuhlebeza uThami . “Lawomadoda angabahlaseli bazele ukuzontshontsha
izinkomo baphinde bashise indawo yangakithi. Woza ngokushesha sigijime siyoxwayisa
umphakathi wangakithi."

##
Sebeseduze nasendaweni
yangakubo bahlangana nomalume
wabo. Wayehambisa izinkomo
ukuba ziyophuza. uThami
wamemeza ethi “Baleka malume,
baleka! Amadoda ayeza
ukuzokweba izinkomo bashise
nendawo yethu.”
Umalume wamemeza izinkomo
zakhe wase emlekelela ukuba
agijime aye emphakathini.

##
Buqamama uThami wabona u-anti
wakhe esebenza emasimini wase
ememeza ethi “Baleka anti, baleka!
Amadoda ayeza ukuzokweba
izinkomo ashise nendawo yethu!"
U-anti wathatha igejalakhe kanye
nengane ayeyilalisile wabaleka eya
emphakathini.

##
Buqamama uThami wabona
umkhulu wakhe exhugeza endleleni
eqhuba imbongolo eyayithwele
inhlamvu.
Wamemeza ethi, “Baleka mkhulu,
baleka!. Amadoda ayeza
ukuzokweba izinkomo ashise
nendawo yethu!"
Umkhulu waphakamisa induku
yakhe ngokushesha waqhuba
imbongolo kwaze kwaba iyadlula
emphakathini.

##
Bathi bangafika emphakathini
uThami no Ayanda babiza bonke
abantu bethi “Balekani, balekani.
Amadoda ayeza azokweba izinkomo
bashise nendawo yethu!"
Umphakathi wawethukile kodwa
ungazi ukuthi ungenza njani noma
ungacasha kuphi.
Wawuzozifihla kuphi izinkomo
zawo?
Wawuzozifihla kuphi izinhlamvu
zawo?
Wona umphakathi wawuzocasha
kuphi?

##
UThami wayethuke kakhulu kodwa
wakhumbula indawo lapho babeke
bayodlala khona beno Ayanda.
Indawo ephephile.
Indawo eyimfihlo.

##
Wathatha isigubhu wasishaya
kakhulu.
Bam Bam Bam Boom Boom Boom
Bonke abantu emphakathini bama.
UThami wamemeza wathi,
“Nginendawo yokucasha
ngilandeleni."
Wabamba uAyanda ngengalo.

##
Baqala indlela eya esihlahleni
esasingekho kude.
“Kungani nisiletha lapha? Angeke
sikwazi ukucasha lapha," kusho
umphakathi.
UThami wathi kubaba wakhe,
“Woza ngizokukhombise.”
Banwebela baze bafika embobeni
evulekile phezulu esihlahleni.
uThami nobaba wakhe behlela
phansi ngaphakathi esiswini
sesihlahla. Sasivulekile
ngaphakathi.

##
UThami nobaba wakhe bavula
imbono eceleni esihlahleni. Wonke
umphakathi wakwazi ukungena
ngaphakathi esihlahleni.
Abanye babephethe ukudla kanye
namabhodwe.
Abanye bephethe amagusha,
izimbuzi kanye nezinkomo.
Okwakumangaza wonke umuntu
wasithola isikhala ngaphakathi.

##
Lashona ilanga.
Abahlaseli batheleka emphakathini
ngoba kwase kumnyama.
Ngaphakathi esihlahleni
umphakathi wawulindele noma yini.
Kwakubanda, belambile futhi
benokwesaba.
Ngabe yini eyayizokwenzeka?

##
UThami wathi, “Kuyabanda.
Masibaseni umlilo.“
Wathatha amatshe amabili
wawahlanganisa. Wokheleka umlilo.
Ngokushesha umlilo ofudumele
okhanyayo wabe sowuvutha.

##
Ilangabi lenyuka ngesihlahla.
Esiqwini kwase kungasabhekeki
ngenxa yokuhlaba kwelangabi.
Ukuvutha kwaya kwaza kokheleka
namagatsha. Intuthu
yayisiphothana ibheke phezulu
esibhakabhakeni.

##
Ngaphandle amasela asibona lesi sihlahla.
“Imimoya!" bekhala , besaba.
Isela lokuqala laphenduka labaleka. Nelinye ngokunjalo
laphenduka labaleka.
Nabanye kanye nabanye. Kwaze kwaba bonke bayabaleka.
Umphakathi wase Ombalantu wasinda.

##
Yini oyicabangayo?
Ngabe nguThami noma isihlahla
esasindisa umphakathi wase
Madadeni?

##
Isihlahla esasindisa umphakathi
waseMadadeni
* License: [CC-BY]
* Text: Karen von Wiese, Beryl Salt, Muhdni Grimwood
and Barbara Meyerowitz
* Illustration: Julia te Water Naude
* Translation: Phumy Zikode
* Language: zu
