# U Anansi no Fudu

##
Ngolunye usuku, u Anansi
isicabucabu wavuna amadumbe
engadini yakhe. Abemahle,
emakhulu futhi, wase ewathosa
emlilweni. Ngemva kokuwathosa,
wahlala phansi elungela ukuwadla.

##
Ngemva nje kokuluma kanye, u
Anansi wezwa kukhona
ongqongqozayo emnyango.
“kungaba ubani lowo?”, kucabanga
u Anansi. Wavula umnyango.
bekunguFudu, ebukeka ekhathele
kakhulu. Wathi, “ Anansi, ngicela
ungingenise. Ngihambe ibanga
elide, ngakho ngikhathele futhi
ngifile indlala. Ubengabuye
enzenjani u Anansi kunokuvulela u
Fudu?

##
U Anansi ubenomhobholo, engafunu
ukupha noma ubani omunye ukudla
kwakhe, ngakho weza necebo elibi.
Uma u Fudu ehlala phansi etafuleni
ethi udla idumbe, u Anansi
wamnqanda. Wathi “Fudu, izandla
zakho zingcolile! Awukwazi ukudla
ngezandla ezingcolile. Hamba
uyozigeza.
Izandla zika Fudu bezingcole
ngempela, ngakho wahamba waya
emfuleni eyozigeza.

##
Ngesikhathi u Fudu esaye emfuleni,
uAnansi wasala ephanga wonke
amadumbe, wawadla wawaqeda.
UFudu wabuya asephele wonke.
uFudu wabuka u Anansi.
“Ngiyabonga ukungimema
esidlweni sakusihlwa. Zizwe
ukhululekile ukungena endlini yami
noma nini lapho useduze, ukuze
ngizokwenza okufanayo kuwena.
UFudu wase ephindela endlini
yakhe.

##
Sahamba isikhathi. U Anansi
wacabanga ngesethembiso
esasenziwe u Fudu sokumenzela
ukudla kwakusihlwa. Ngakho waya
kwa Fudu ngolunye usuku.
U Anansi wafika endlini ka Fudu
ngaphambi nje kwesidlo sakusihlwa,
ilanga selishona ngasemfuleni. U
Fudu wayelele ngomhlane ethamele
ilanga ukuze afudumale, njengoba
kwenza zonke izimfudu.

##
Lapho uFudu ebona u Anansi, wathi “Sawubona Anansi. Uzodla
nami isidlo sakusihlwa?” waphendula ngokushesha uAnansi wathi
“Yebo. Ngingakujabulela kakhulu lokho.” Ubesezizwa elambe
ngempela.

##
Wangena ekujuleni komfula uFudu
ukuze adeke itafula alungise konke.
U Anansi ubelokhu elindile
ngaphandle kwamanzi.
Washeshe wabuya u Fudu wathi “Oh
Anansi, sekulungile konke manje.
Ngicela uze sizodla isidlo sakusihlwa
manje. Wabuyela emanzini uFudu,
waqala ukudla amahlamvu aluhlaza
ayewadekile.

##
U Anansi wazama ukungena
ekujuleni kwamanzi ukuze adle
isidlo sakusihlwa no Fudu, kodwa
izicabucabu azikwazi ukubhukuda
zingene ekujuleni kwamanzi.
Wayelokhu ezama, kodwa ehluleka
nje ukufinyelela lokuya kudla.

##
Ekugcineni, u Anansi weza necebo
ebelizomusiza angene ekujuleni
kwamanzi. Wathatha amatshe,
wawafaka ejazini lakhe ukuze
amnike isisindo ebese engena
ekugcineni kwamanzi. Akeve
ehlakaniphile!
Walibona itafula, ligcwele ukudla
okuconsisa amathe okwehla
esiphundu.

##
Welula isandla u Anansi, ethi
uthatha ukudla. Wamnqanda
ngokushesha u Fudu, wathi “Anansi,
ngeke udle ufake ijazi. Akusiyo
indlela esenza izinto ngayo leyo
lapha.
Waphendula u Anansi wathi
“Uqinisile Fudu, bengicabangani
nje? Walikhumula ijazi lakhe.

##
Ngaphandle kwejazi lakhe, u Anansi
wayengasakwazi ukuhlala ekujuleni
kwamanzi, wabuyela phezulu.
Wadumala kakhulu u Anansi
esebukele u Fudu edla konke
ukudla.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Kerry Heath
* Language: zu
