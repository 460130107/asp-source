# UKalabushe intombazanyana ekhuluma kakhulu

##
Emandulo kwakukhona
intombazanyana, igama layo
kunguKalabushe. uKalabushe
wayeyintombanyana ekhuluma
kakhulu. Umama wayo
wayemxwayisile
ngalokukhuluma kakhulu
kwakhe. Kodwa uKalabushe
akazange amlalele umama
wakhe.

##
Ngelinye ilanga uKalabushe
wagulelwa ngubabekazi wakhe
owayehlala kwesinye isigodi
esiseduze nabo.

##
Umama kaKalabushe
wayematasatasa kakhulu
ngalelo langa. Kwabe
sekuyintambama lapho umama
wakhe ethuma uKalabushe
ukuthi ahambisele ubabekazi
wakhe ogulayo ukudla.

##
Endleleni uKalabushe
wahlangana no Sgidi impisi.
Eyayizishintshe yaba umuntu.

##
Impisi yambuza ukuthi
uphetheni. UKalabushe
waphendula wathi,''
Inyama,amaqanda nobisi.'' Yize
umama wakhe wayemxwayisile
ukuthi angatsheli muntu ukuthi
uphetheni.

##
UKalabushe watshela impisi
ukuthi uhambisela ubabekazi
wakhe ogulayo ukudla. Impisi
yaqala ukucabanga ngenyama
eyayiphethwe uKalabushe.

##
Yagijima ngejubane elikhulu
imshiya ngemuva iya
kubabekazi wakhe.

##
Impisi yafika yamgwinya
ubabekazi wakhe yabe
isizemboza ngengubo yakhe
yokulala.

##
Ngesikhathi uKalabushe efika
kwakuthule cwaka endlini.
Wangena ngaphakathi
ememeza ethi,''Babekazi
ukuphi?’’

##
Uma engalizwa izwi lika
babekazi wakhe wangena e
egumbini lakhe lokulala.
Wamangala uma ebona umuntu
ozemboze ngenkulu ingubo le.

##
''Babekazi kungani unezindlebe
ezinkulu kangaka?’’kubuza
uKalabushe. USgidi impisi
yaphendula ngaphansi
kwengubo wathi, '' Khona
ngizokuzwa kahle.''

##
UKalabushe wabuza futhi
kubabekazi wakhe
wathi,’’Kungani amehlo akho
emakhulu kangaka?’’ uSgidi
waphendula wathi,''Khona
ngizokubona kahle.’’

##
Ekugcineni uKalabushe wabuza
wathi,''Kungani unomlomo
omkhulu kangaka namhlanje?’’
USgidi waphendula wathi,
’’Khona ngizogwinya kahle.’’
USgidi impisi yagxuma
embhedeni yamgwinya
uKalabushe.

##
Ngenxa yokuthi uKalabushe
wayekhuluma kakhulu,
wakhuluma noma esesiswini
sempisi uSgidi. Wayebuza
imibuzo eminingi.

##
Ekugcineni uSgidi
wayesekhathele imibuzo
eminingi kaKalabushe wanquma
ukumhlanzela ngaphandle.

##
UKalabushe nobabekazi wakhe
basindiswa abantu bendawo.
Kusukela ngalelo langa
uKalabushe akaphindanga
wakhuluma kakhulu nabantu
angabazi.

##
UKalabushe intombazanyana
ekhuluma kakhulu
* License: [CC-BY]
* Text: Gaspah Juma
* Illustration: Jesse Breytenbach
* Translation: Zimbili Dlamini
* Language: zu

Lendaba yahunyushwa ngu Zimbili
beno Zwakalile Dlamini kanye
nabafundisi baka FLP.
