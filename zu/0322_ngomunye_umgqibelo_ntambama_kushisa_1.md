# Ngomunye umGqibelo ntambama kushisa

##
Kwakushisa kakhulu ngomunye
uMGqibelo kuDisemba. UZanele
noSipho noSanele baphuma
phandle bayodlala. Umama
wayethe kubo “Anginidingi
lapha eduze kwami.” Bagijima
baphuma endlini.

##
“Asihambeni siyodlala
ngasemfuleni,” kusho
uZanele.”Kupholile lapho”
“Kodwa ubaba wasitshela ukuthi
singabhukudi emfuleni,” kusho
uSanele.
“Angeke sibhukude”,
kuphendula uZanele. “Sizodlala
nje emthunzini eduze
kwamanzi.”

##
Kodwa ukudlala ukunqakisana
kuyashisa, noma ngabe
ungaphansi kwesihlahla eduze
komfula.
Baqala bakhumula izicathulo.
Kodwa besashisa.
Base bekhumula amahembe
kanye neziketi nezikhindi.
Kodwa besashisa.

##
Bafaka izinyawo zabo emanzini
ukuze baphole.
Base bethelana ngamanzi.
Ngokushesha bazibona
sebemanzi te.

##
“Oh wozani ! Masibhukudeni,”
kusho uSipho. “Ubaba angeke
azi.”
Babhukuda babhukuda
bakhohlwa ukubheka isikhathi.

##
Ilanga lase liya ngomtsha
wendoda, baqala ukugodola.
"Ziphi izingubo zethu?",
bebuzana.

##
Bazifuna ngaphansi
kwezihlahla.
Bazifuna emhlangeni.
Bazifuna yonke indawo.

##
Kwakukhona izinkomo ezaziseduze komfula,
zijabulela utshani obumnandi.
USanele wabheka ngakuzo, “Buka leya nkomo!
Yini esemlonyeni wayo?”
“Idla imbali ebomvu,” kusho uZanele.

##
“Akuyona imbali ebomvu leya”, kumemeza
uSipho. “Yihembe lakho!”
Babuka enye inkomo. Yayihlafuna into eluhlaza
okwesibhakabhaka.
“Yisiketi sami!”,kumemeza uZanele.

##
Bahamba ngezingubo
zangaphansi ukuya ekhaya,
beqhaqhazela.
“Izinkomo zidle izingubo
zethu.”,kodwa uthi ubaba
wasikholwa nje?
Ngokushesha izinqa zethu
zafudumala. Kwakungelona
ilanga elalisifudumezile.

##
Ngomunye umGqibelo ntambama
kushisa
* License: [CC-BY]
* Text: Nombulelo Thabane and Tessa Welch
* Illustration: Wiehan de Jager
* Translation: Fikile Khuboni
* Language: zu
