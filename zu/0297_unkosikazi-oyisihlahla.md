# Unkosikazi oyisihlahla

##
Emandulo, kwakukhona indoda eyayinothile –inepulazi elikhulu elivundile, inezinkomo,
amagusha nezimbuzi. Kodwa, ngesikhathi ikhula, kwakhula nokudinwa, ngoba kwakukhona
okwasekushoda emnothweni wayo. Wayengenaye unkosikazi.

##
Emile ngaphansi kwesihlahla
wafikelwa yisu elihle kakhulu.
Uma egcina engamtholi umfazi,
mhlawumbe angazenzela owakhe?

##
Ngakhoke wabaza owesifazane
omuhle egatsheni lesihlahla
esiqinile.
Wathi uma eseqedile ukwenza
isichushe sakhe wathinta amehlo
akhe avuleka. Ngesineke
wamphefumulela, wavele waphila
waphefumula.

##
Wayengowesifazane omuhle
ukwedlula bonke.
Waguqa phambi kwakhe wamcela
ukuba abe umfazi wakhe.

##
Wamfaka isibhaxelo, ubuhlalu
nesicoco njengophawu lomshado.
Wamakhela umuzi ngodaka
notshani lapho ayehlala anabe
khona.
“Kukhona into eyodwa
engiyicelayo,” washo kumkakhe
“Ungatsheli noyedwa ukuthi
ngikuthathephi”

##
Kungekudala izinsizwa
ezingomakhelwane zaqala zaxoxa
zodwa.
“Kungenzeka kanjani ukuthi ikhehla
lingaba nonkosikazi omuhle kanje?
Banquma ukumtshontsha.
Bamthatha bamfaka esibayeni
sabo.

##
Inhliziyo yekhehla yayibuhlungu.
Wazizwa engakwazi ukuphila
ngaphandle kwakhe.
Wacabanga, “Mhlawumbe ukuba
benginotho lwakhe. Ngabe
angibuhlungu kanje?”
Wathumela amajuba amabili
ukuyomfuna, amculela bese ebuya
nento yakhe.

##
Uma esemtholile amculela ngolimi
lwezinyoni
Mfazi, mfazi oyiyisihlahla omuhle
ukwedlula abanye abafazi
Indoda yakho isithumile ukuthi
sizolanda isibhaxelo sakho!

##
Wawanika isibhaxelo andiza phezu kwezindlu kwamaqguma naphezu kwemifula aze ayofika
endodeni yakhe. Wasithatha wasibeka ebusweni sathi ukumdududuza isikhashana.

##
Umzwangedwa mamudla njalo.
Ngakho ke wathumela amajuba
futhi ukuthi ayomculela:
Mfazi oyisihlahla,
Mfazi oyisihlahla,
omuhle ukwedlula abanye abafazi,
Indoda yakho isithumile ukuthi
sizolanda isicoco sakho!
Nempela zasithatha zandiza naso.

##
Wabamba isicoco somkakhe
wabubula ebalisa ngomkakhe ele
kude esibayeni lapho insizwa zabe
zimbeke khona.
Emva kwesikhashana wabiza
amajuba futhi. Hambani
niyomculela,
Mfazi oyisihlahla,
Mfazi oyisihlahla omuhle ukwedlula
abanye abafazi, indoda yakho
isithumile ukuthi sizokulanda
ubuyele ekhaya!

##
Ngesikhathi amajuba ephindela
kuye okwesithathu, afike ahlala
phezu kwamahlombe akhe. Acula
iculo lawo, ijuba lakopolota iso
lakhe.
Ngokushesha waphenduka
isichushe futhi. Izingalo nekhanda
lakhe kwawohloka.

##
Indoda yakhe yagingqela isiqu
somzimba wakhe emfuleni.
Wamvusa wammisa ngezimpande
zakhe emanzini. Elekelelwa ilanga
namanzi wamila amaqabunga futhi.

##
Ngesikhathi umoya uvunguza
amaqabunga awa.
Njengokukhophoza komfazi uma
ebona umyeni wakhe.

##
* License: [CC-BY]
* Text: Southern African Folktale
* Illustration: Jemma Kahn
* Translation: Family Literacy Project
* Language: zu
