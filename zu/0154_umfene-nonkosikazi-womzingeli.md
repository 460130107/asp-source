# UMfene nonkosikazi womzingeli

##
EHlathini laseMiwa, kwakuhlala
uMfene owayehlezi ephatheke
kabi. Njalo mekathola umtwana,
uyafa.

##
Izinhlungu zokulahlekelwa
yizingane zakhe kwenza uMfene
egxuma gxume. Wayegxumela
kuleli gatsha, ephinde
eyekwelinye , ekhalele phezulu
ethi " Kwi!Kwi!Kwi!"

##
UMfene wayehlezi ephatheke
kabi.
Waye phatheka kabuhlungu
kakhulu mekabona ezinye
izimfene nezingane zazo.

##
UMfene ophatheke kabi
wayentengantenga esuka
ngapha eyengapha. Waye
ntengantenga kuleli gatsha
ephinde eye nakwelinye
igatsha!
Izinsuku zadlula uMfene
waqhubeka wakhala
ngokweqile.

##
Wabesethola umtwana futhi.
Wayesenquma ukuthi uzothatha
umtwana wakhe eyombeka
endleleni khona abadlulayo
bazomubona bephinde
bemufisele okuhle.

##
UMfene wehla esuka
emagatsheni wayobeka
umtwana endleleni. Ngaleso
sikhathi , kwakukhona
umzingeli owayephindela
ekhaya. Wabona ingane elele
eceleni kwendlela.

##
Umzingelo wayithatha ingane
wayiyisa emzini wakhe.
Mekafika endlini umzingeli,
izingane zakhe ezintathu zaqala
ukudlala ngengane yemfene.

##
Abafana abathathu bacula:"
mulahlele phezulu! Mulahlele
phansi! Mulahlele kimi!
Mulahlele kuye!" Imfene
ibilahlelwa kusuka kulengane
kuyela kwenye.

##
Besadlala abafana abathathu
nengane yemfene, umama
Mfene wayecashile esihlahleni
ebabhekile. Wayesaba ukuthi
mhlawumpe nayo lengane
izoshona njengalezi ezinye.

##
Unkosikazi womzingeli weza
wabona izingane zidlala ngayo
lemfene encane. Washo
ngeliqinile, " Qaphelani!
Muletheni la. Nizomulahlela
phansi!"

##
Wamuthathela ezandleni zakhe
umtwana wemfene,
wamubusisa.

##
Mekathi unkosikazi womzingeli
ubeka phansi umtwana, umama
Mfene weza egijima
ngentokozo. Wayithatha ingane
yakhe wayibeka esifubeni
wanyamalalela phezulu
ezihlahleni.

##
* License: [CC-BY]
* Text: Wesley Kipkorir Rop
* Illustration: Jesse Breytenbach
* Translation: Zakithi
* Language: zu
