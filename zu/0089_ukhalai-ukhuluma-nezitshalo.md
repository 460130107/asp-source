# Ukhalai Ukhuluma Nezitshalo

##
UKhalai lona. Uneminyaka eyisikhombisa. Igama lakhe lichaza 'olungile' ngolimi lwakubo, isi Lubukusu.

##
UKhalai uvuka ekuseni akhulume nesihlahla samawolintshi. "Ngiyacela sihlahla samawolintshi, khula ubemkhulu usiphe amawolintshi amaningi avuthiwe."

##
UKhalai uya esikoleni. Endleleni ukhuluma notshani. "Ngiyakucela tshani, yiba luhlaza kakhulu ungomi."

##
UKhalai wedlula izimbali zasendle, "Ngiyanicela zimbali, hlalani niqhakaza ukuze nginihlome ezinweleni zami."

##
Esikoleni, uKhalai ukhuluma nesihlahla esimila phakathi nezakhiwo, "Ngiyakucela sihlahla, khipha amahlamvu amade ukuze sifunde siphansi komthunzi wakho."

##
UKhalai ukhuluma nothango oluzungeze isikole, "Ngicela ukhule uqine ukuze uvimbe abantu ababi bangangeni."

##
Lapho uKhalai ebuya esikoleni uvakashela isihlahla samawolintshi. "Asevuthiwe kodwa amawolintshi akho?" kubuza uKhalai.

##
"Amawolintshi aseluhlaza," uKhalai edonsa umoya." Ngiyokubona kusasa sihlahla samawolintshi," kusho uKhalai. "Mhlawumbe uzobe usunalo iwolintshi lami elivuthiwe!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Margaret Nokuthula Zondi
* Language: zu
