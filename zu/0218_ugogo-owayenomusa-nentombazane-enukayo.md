# Ugogo owayenomusa nentombazane enukayo

##
UTasneem wayeyintombazane
enhle, futhi ugogo wakhe enomusa.

##
Ugogo wakhe wayechitha isikhathi
sakhe enzela uTasneem izigege
ezinhle. UTasneem wayethanda
ukugqoka izigege zakhe.

##
Amanye amantombazane endaweni
ayenomona ngesigege
sikaTasneem. Babezibuza ukuthi
bangamkhumula kanjani isigege
sakhe. Kodwa kwakungelula
ukukhumula izingubo zakhe uma
ezigqokile.

##
Ngolunye usuku amantombazane
ammema ukuthi bahambe
bayobhukuda emfuleni oseduze.
Osebeni lomfula bonke bakhumula
izigege zabo ukuze zingabimanzi.
Bagxumela emanzini babhukuda
isikhashana.

##
Uma sebeqedile ukubhukuda, enye
yamantombazane eyayinomona
kakhulu yathatha isigege
sikaTasneem yasiphonsa emanzini,
eduze nendawo ehlala inyoka
enkulu. Emva kwaloko wonke
amantombazane ahamba amshiya
lapho ekhala uTasneem.

##
Inyoka enkulu yezwa okhalayo,
yashibilika yaphuma emanzini
yabona intombazane enhle,
yayigwinya kanye nesigege sayo.

##
Ngenhlanhla inyoka
ayikuthandanga ukunambitheka
kwesigege sakhe. Yasiphimisela
ngaphandle kanye naye uTasneem.
Bawela ngaphandle osebeni
lomfula, bemanziswe amathe
enyoka anuka kabi abaphume nabo
esiswini senyoka.

##
UTasneem onukayo wagqoka
isigege sakhe esinukayo, wagijima
waya ekhaya kubazali bakhe
wayecula ethi:

Mama, ngivulele yimina, ngiyanuka;
Mama, ngivulele yimina, ngiyanuka;
Nginuka kabi kakhulu
Umama wakhe walizwa iculo likaTasneem, wagijima waphumela
phandle, naye wacula wathi:
Hamba la uyanuka.
Hamba la uyanuka,
Hamba la unuka kabi.

##
Tasneem waphoxeka kakhulu.
Wagijima waya endlini
kamalumekazi nomalume wakhe,
bamuzwa ecula:

Ngivuleleni umnyango, ngiyanuka.
Ngivuleleni umnyango, ngiyanuka,
Nginuka kabi kakhulu.
Baphumela ngaphandle kwendlu bacula njengoba umama wakhe
eculile:
Hamba la uyanuka,
Hamba la uyanuka,
Hamba la unuka kabi.

##
UTasneem wayesesalelwe indlu
kagogo wakhe kuphela . Inhliziyo
yakhe yayibuhlungu. Wacabanga
ukuthi akukho muntu omthandayo
ngenxa kwephunga elibi ayesenalo.

##
Kodwa ugogo wakhe akazange
amxoshe wamgeza, kanye nesigege
sakhe, wenza konke kwanuka
kamnandi.

##
UTasneem wahlala nogogo wakhe
iminyaka eminingi. Ngelinye ilanga
indodana yenkosi eyisicebi yacela
ukumshada.

##
Abazali baka Tasneem bezwa
ngomshado, bese bamcela ukuthi
abuyele ekhaya.

##
uTasneem wazikhumbula ukuthi
wayenuka kabi kanjani,wakhumbula
ukuthi bamphatha kabi kanjani.
Wabatshela ukuthi angeke abuyele
ekhaya.
"Abazali kufanele babathande
abantwana babo," kusho yena,
"noma benuka kabi."

##
UTasneem wacela ugogo wakhe
ukuthi azohlala nabo emzini
wendodana yenkosi eyisicebi.

##
Ukhulu wakhe wayejabule kakhulu,ephatheke kahle futhi ezizwa ebalulekile.

##
Ugogo owayenomusa
nentombazane enukayo

##
* License: [CC-BY]
* Text: Southern African Folktale
* Illustration: Catherine Groenewald
* Translation: Family Literacy Project
* Language: zu
