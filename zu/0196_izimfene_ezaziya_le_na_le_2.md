# Izimfene ezaziya le na le

##
Kwakukhona ilizwe elikude.
Abantu bakhona babehlala
ezindlini ezincane behlale
bejabule. Emva kweminyaka,
bazithola bengathokozile
ngenxa yezilwane zasendle
ezazifika zibesabise.

##
Lezizilwane zazifika zidle
izitshalo zize zithathe
nabantwana abancane zibaleke
nabo. Kwakungasesiyo indawo
ephephile neze; kodwa ke
babengayaphi?

##
Umndeni owodwa wathola isu
lokuyohlala entabeni. Kwakulula
ukuthola ukudla khona.

##
Kwakumila izitshalo phakathi
namatshe.
Ihlanze lamila eqeleni legquma.
Kwakunonogwaja kanye
nezinyoni ababengazidla.

##
Eminye imindeni yabona ukuthi
bahlezi kahle laba abahlala
entabeni.
“Imnandi impilo laphaya
intabeni,” kusho indoda ehlala
entabeni. "Nani kumele
nizohlala khona.”

##
Ngokushesha neminye imindeni
yashiya amakhaya ayo
yanyukela entabeni . Umndeni
ngamunye wathola umgede,
abafika bahlala kuwo
bathokomala futhi baphepha.

##
Ngokushesha izingane zabe
sezikwazi ukugibela amatshe,
nokukha izithelo ezihlahleni.
Basebekwazi ukushibeka
ezihlahleni njengezinkawu.

##
Kancane kancane izinto
zashintsha. Izingane zangabe
zisakhuluma kodwa zase ziqale
ukubhonga . Abazali babonana
amakhala abo ekhula, bemila
noboya. Behamba ngezandla
kanye nezinyawo.

##
Njalo uma bebukana
babebonana ukuthi amazinyo
abo ayakhula.

##
Bashintsha baba izidalwa
ezintsha ezazingakaze zibonwe,
baphenduka izimfene.

##
Baphila kahle isikhathi eside
beyizimfene ezikhululekile.
Bayeka ukugijimisa onogwaja
nezinyoni.

##
Bagcina bekhohliwe nokuthi kuhanjwa kanjani. Bayeka
ukukhuluma nokugqoka izingubo ngoba imilenze yabo
yayimide futhi inoboya obumnyama.

##
Kodwa babesakhumbula ukuthi
babengabantu. Babebukana
amakhala amade bahlekane.

##
Loyo owayehlekwa waye gxuma
gxuma ukudinwa.
Kwahamba isikhashana
bangakwazi ukuhlala ndawonye
ngenxa yokuchwensana.
Umndeni ngamunye wahlukana.

##
Yingakho nje nanamuhla izimfene zingaphili njengesizwe sezimfene kodwa
ngamaqoqana amancane.

##
* License: [CC-BY]
* Text: Southern African Folktale
* Illustration: Benjamin Mitchley
* Translation: Family Literacy Project
* Language: zu
