# Igi lya mwandu
Nambi Sseppuuya
Community Resource
Centre

##
Agho olwatuuka, nga ebaayo
omukazi omukaire eyayendanga
einho mwidhukulu we.
Yamugha eigi nga ekilabo.
Yamukoba ati, "Okuva mu igi lino
mwolifuna omwandu nga otuuse
okubayiza."
Omulenzi yaligema yagya mu
bibye.


##
Okusooka yayagaanana na bakubi
ba mbafu. Baamusaba eigi.
Yalibagha.
Baalikubisa embafu. Lyayatika.


##
Omulenzi yalira ati,
"Ei...Ei...Ei! Munkolereire!
Eigi ti lyali lyange.
Lyali lya dhaadha wange. Ate
dhaadha ti yampa busa, yampa
kufunamu mwandu."


##
Batyo abembafu baamuwaamu oluti
olukuba embafu.
Era omulenzi yatambula yagya.


##
Okwiraku omulenzi yayagaanana na
abazimbi. Baamusaba oluti lwe.
Baalukozesa okuzimba nhumba.
Lwamenhekamu ebitundu bibiri.


##
Omulenzi yalira ati,
"Hee! Hee! Hee! Munkolereire!
Oluti ti lwali lwange.
Lwali lwa bakubi ba mbafu.
Atenga ti bampa
busa,
bampa mu igi lyange.
Eigi ti lyali lyange.
Lyali lya dhaadha wange.
Ate dhaadha ti yampa busa,
yampa kufunamu mwandu."


##
Batyo abazimbi baamuwaamu
ekinwa ekyeisubi lyokusereka
nhumba.
Era omulenzi yatambula
yeyongerayo.


##
Okwiraku omulenzi yaayagaanana
na mwayi wa nte. Yasaba omulenzi
ono amughe ekinwa ekyeisubi.
Omwayi owe ente yaligha ente ye.
Era ete yalya eisubi lyonalyona
yalimalawo.


##
Omulenzi yalira ati,
"Eee! Eee!Eee! Onkolereire! Eisubi
ti lyali lyange.
Lyali lya bazimbi. Abazimbi ti
bampa busa, bamenha oluti lwange.
Oluli ti lwali lwange.
Lwali lwa bakubi ba mbafu.
Ate ti bampa busa, bampa mu igi
lyange. Eigi ti lyali lyange,
lyali lya dhaadha wange. Ate
dhaadha ti yampa busa.
Yampa kufunamu mwandu."


##
Atyo omwaayi yagha omulenzi ente
ye.
Era omulenzi yatambula
yeyongerayo.


##
Yali ataayo, omulenzi yayagaanana
na abomukolo ogwobugole.
Abamaka agomugole omukazi
baamusaba ente ye.
Yagibagha.
Era baagibaaga baagilya
yonayoona.


##
Omulenzi yalira ati,
"Ei! Ei! Ei!
Munkolereire!
Ente ti yali yange, yali ya mwayi.
Omwayi ti yampa busa,
yampa mu kinwa kya isubi lyange.
Esubi ti lyali lyange,
lyali lya bazimbi.
Abazimbi ti bampa busa, baamenha
mu luti lwange.
Oluti ti lwali lwange,
lwali lwa bakubi ba mbafu.
Atenga ti bampa busa,
bampa mu igi lyange.
Eigi ti lyali lyange,
lyali dhaadha wange.
Ate dhaadha ti yampa busa, yampa
kufunamu mwandu."

##
Aghoni abomumaka agomugole
omukazi baakoba bati,
"Tuzira kyetusigaiza kukusasula.
Aye katukughe bwa mugole ono
omutwaale."
Era lutyo, olugero olukoba luti,
"okalya ira kaira ira" lwatuukirira.


##
* License: [CC-BY]
* Text: Nambi Sseppuuya Community Resource Centre
* Illustration: Wiehan de Jager
* Language: Lusoga
