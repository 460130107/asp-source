# Koko le Sebokolodi

##
Koko le Sebokolodi e ne e le
ditsala tse di ntshanang
seinong. Mme fela ba ne ka
metlha ba rata go tlhodisana.
Ka letsatsi lengwe ba ile ba
swetsa ka go tshameka kgwele
ya maoto. Ba ne ba batla go
bona gore ke mang setshameki
se se tlhwatlhwa.

##
Ba ile ba ya kwa lebaleng la
kgwele ya maoto mme ba
tshimolola go tshameka. Koko o
ne a le lobelo, mme Sebokolodi
ene o ne a le lobelo go gaisa.
Koko o ile a ragela kgakala, fa
Sebokolodi ena a ile a ragela
kgakala le go feta. Koko o ile a
tshimolola go sa itumele.

##
Ba ile ba swetsa go raga
dipenele. Sebokolodi o ne a nna
motshwaradino wa ntlha. Koko
o kgonne fela go nosa nno e le
nngwe. Jaanong e ne ya nna
nako ya gore Koko a sireletse
dino.

##
Sebokolodi o ile a raga kgwele
mme a nosa.
Sebokolodi o ile a raga ka leoto
le le popota mme a nosa nno.
Sebokolodi o ile a betsa bolo ka
tlhogo mme a nosa nno.
Sebokolodi o ile a nosa dino tse
tlhano.

##
Phenyo ya ga Sebokolodi e ile
ya kgopisa Koko thata. O ne a
sa rate go latlhegelwa .
Sebokolodi o ile a tshega ka
Koko fa a ne a ngongoregela go
sa fenye.

##
Setshego sa ga Sebokolodi se
ile sa kgopisa Koko thata. Koko
o ne a bula molomo wa gagwe
mme a metsa Sebokolodi.

##
Mo tseleng fa a boela gae, Koko
o ile a kopana le Mme
Sebokolodi. ‘A o kile wa bona
Sebokolodi Koko?' ga botsa
Mme Sebokolodi. mKoko ga a ka
a araba.
Mme Sebokolodi o ne a
tshwenyegile.

##
Mme Sebokolodi o ne a utlwa
molodinyana wa lentswe.
Lentswenyana le le ne le lela le
re “mme ke kopa thuso!” Mme
Sebokolodi o ne a reetsa ka
tlhoafalo, a lebelela gotlhe.
Lentswe le, le ne le tswa mo
maleng a ga Koko.

##
“Dirisa maatla a gago a a
kgethegileng ngwanake!”
Dibokolodi di itsege ka go dira
monkgo o o botlhoko le tatso e
e bosula. Koko o ile a tshimolola
go lwala.

##
Koko o ile a botla, a metsa mme
a tlhatsa. Gape a ethimola le go
gotlhola. A tswelela go gotlhola.
Sebokolodi o ne a ferosa dibete.

##
Koko o ile a gotlhola go fitlhela
a tlhatsa sebokolodi. Mme
Sebokolodi le morwa wa gagwe
ba ile ba tshabela mo godimo
ga setlhare.

##
Go tloga ka nako eo, dikoko le
dibokolodi ba se tlhole ba
utlwana.

##
* License: [CC-BY]
* Text: Winny Asara
* Illustration: Magriet Brink
* Translation: Lorato Trok
* Language: tn
