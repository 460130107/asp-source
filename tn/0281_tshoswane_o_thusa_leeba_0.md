# Tshoswane o thusa Leeba Kholeka Mabeta and Judith Baker

##
E ne e le letsatsi le le
mogote mo sekgweng
se se omeletseng.

##
Tshoswane o ne a
nyorilwe thata. O ne a
na le malatsi a sa nwe
metsi.

##
“Ke tlhoka thoti fela ya
metsi, le fa e ka wa mo
setlhatsaneng.”

##
Le sona setlhatsana
tota se ne se kgadile.

##
“Fa ke sa nwe metsi, ke
tlile go swa,”
Tshoswane a lela.
“Ke tshwanetse go ya
nokeng e ke e
utlwaletseng.”

##
“Noka e tla tsamaya ka
wena," Moshe yo o
botlhale a mo thiba.

##
Fela Tshoswane o ne a
nyorilwe thata.
“Ke tlile go swa fa ke sa
nwe metsi.”

##
Tshoswane o ne a ya go
batla noka…

##
go kgabaganya majang
a a omileng le dikala
tse di omeletsetseng…

##
…go fitlhela a utlwa
mosumo wa makhubu a
metsi.

##
Tshoswane o ne a nwa
metsi a a monate a a
tsiditsana.

##
O ne a itumetse thata
mme a se bone lekhubu
le legolo la metsi le
atamela.

##
Tshoswane o ne a leka
go itshwarelela ka
bojang.
Go le jalo metsi a feta
ka ena.

##
“Thusang! Thusang!”

##
“Ka bonako, palama,”
ga bua Leeba le
Lesweu, a tshwere kala
mo molomomg wa
gagwe.

##

##
“Ga ke na go tsamaya
ke ise ke leboge Leeba.
Ke tla leta go fitlhela a
tla go nwa metsi.”

##
Ka letsatsi lengwe fa a
letile, basimane ba
babedi ba ne ba tla kwa
nokeng ba tshwere
diragamaje.

##
“Go na le leeba le le
tlang fano ka metlha go
tla go nwa metsi,” ga
bua mongwe wa
basimane.
“Re tla le dira nama ya
rona ya go lalela
gompieno.”

##

##
“Ga ke na go letla
basimane ba go bolaya
Leeba le Lesweu. Fela
ke monnye, nka dira
eng?”

##
Ka yone nako eo Leeba
le Lesweu a fologa
setlhare go ya go nwa
metsi.

##

##
Tshoswane o ne a tlelwa
ke kakanyo.

##
O ne a tlolela mo
godimo ga leoto la
mongwe wa basimane
mme a mo tsenya
meno ka kgatelelo.

##
Mosimane o ne a tlola.
“Ijoo!” a lela.

##
Leeba le Lesweu o ne a
tshoga mme a fofela
kwa godimo.

##
Se e ne e le thuso ya ga
Tshoswane go leboga
Leeba le Lesweu ka a
mo pholositse mo
metsing.

##
* License: [CC-BY]
* Text: Kholeka Mabeta and Judith Baker
* Illustration: Wiehan de Jager
* Translation: Lorato Trok
* Language: tn
