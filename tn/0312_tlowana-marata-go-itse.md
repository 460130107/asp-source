# Tlowana marata go itse

##
Mongwe le mongwe o a itse gore
nko ya tlou ke e telele.

##
Bogologolo tala nko ya tlowana ene
e le khutshwane, e nonne jaaka
setlhako fa gare ga sefatlhego.

##
Tlowana ya go rata go itse ya
tsalwa. E ne e botsa diphologolo
tsothle dipotso ka dipopego tsa
tsona.

##
Ya batla go itse ka thutlwa. Ya botsa
thutlwa: “Goreng molala wa gago o
le mo telele?”

##
Ya batla gape go itse ka tshukudu.
Ya botsa: “ Goreng lonaka lwa gago
lo le ntlha?”

##
Ya batla go itse ka kubu: “ Goreng
matlho a gago a hibitse jaana?”

##
Gayaka ya fela pelo, phologotswana
e.
Mme bogolosegolo e ne e batla go
itse ka kwena.Ya botsa, “ Nare
Kwena e lalela ka eng?”

##
“ Tlogela go tlhola o ntse o botsa
dipotso tse di jalo!” gwa rialo
mmagwe.
A tsamaya a sontse sefatlhego.

##
Fela ramatlhajana Legakabe a re: “
Ntshale morago, are ye kwa
nokeng. Moo o tla bona dilalelo tsa
Kwena.”

##
Tlowana le lekgakabe tsa leba kwa
nokeng.

##
Tlowana ya sutlha fa gare ga
matlhaka, ya ema fa leribeng la
noka.
Ya lebelela ka fa gare ga metsi.
“Kwena e kae?

##
“Dumela” , ga dumedisa letlapa fa
leribeng la noka.
“Dumela” , ga dumela tlowana.
“ Ka gongwe o ka mpolelela gore
kwena e lalela ka eng?”

##
“ Khunama ke tla go bolelela” ga
bua letlapa. “ Inama, inama
gape….”
Tlowana ya inamela kwa tlase ka fa
nokeng go fitlhela…”

##
“ Swatho!” nko ya tlowana ya felela
ka fa gare ga metlhagare ya kwena.
“Kwena e tla lalela ka wena” ga
tswina legakabe.

##
Tlowana ya pharama fa fatshe ya
itsetsepela ka maoto a yona a a
tiileng, ya goga nko, ya goga, ya
goga.
Fela Kwena ya tshwarelela ya gana
go tlogela.

##
Nko ya Tlowana ya taologa, ya
taologa go fitlhelelela…
“Ruthuuu!” tlowana ya kanama.

##
Ka go latlhegelwa ke dilalelo tsa
yona , ya tlala pelo ya lelemela ka
fa gare ga metsi.

##
Tlowana ya batlana le nko ya yona,
fela ya palelwa ke go bona kwa e
felelang teng.

##
E ne e le telele jaaka tsela ya
kgalagadi, mo eleng gore e ne e
kgona go fitlhelela maungo a a leng
kwa godimo ga setlhare.

##
Gape e ne e itlhapisa ka metsi fa
letsatsi le fisa thata.

##
Go tloga ka lona letsatsi leo ditlou
di ile tsa nna le dinko tse ditelele
tse di naleng le mosola.

##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Translation: Atteridgeville pilot teachers
* Language: tn
