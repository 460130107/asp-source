# Motshelanosi

##
Go ne go nale monna
yo o neng a sa batle go
dula gaufi le baagisani
ba gagwe. Ebile o ne a
sa batle mosadi wa
gagwe a etela magae a
baagisani.

##
Ka letsatsi lengwe o ne
a ya go aga ntlo kwa
sekgweng, kgakala le
matlo a baagisani.

##
O ne a tswa moso o
mongwe le o mongwe
mme a goroge gae gare
ga masigo.

##
Ka letsatsi lengwe
monna yo o ne a se
goroge gae ka nako.
Phiri e ne ya lemoga
metsamao ya monna o.

##
Phiri e ne ya ya go
kokota kwa mojako wa
ntlo.

##
Mosadi, ka go nagana
gore ke monna wa
gagwe, a bula mojako.
Phiri e ne ya mo tlolela
mme ya mo ja.

##
Fa monna a fitlha gae a
lemoga fa mosadi wa
gagwe a jelwe ke phiri.
Go ne go se se a ka se
dirang.

##
Se se diragetse ka
gonne a ne a sa batle
go tshela le baagisani
ba gagwe.

##
* License: [CC-BY]
* Text: Carlos Kanembera
* Illustration: Trevor Kellog
* Translation: Lorato Trok
* Language: tn
