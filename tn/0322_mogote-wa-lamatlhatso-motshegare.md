# Mogote wa Lamatlhatso Motshegare

##
E ne e le Lamatlhatso
motshegare, mme go ne go le o
o mogote thata. Sedimonthole
ka gale go a fisa. Batho botlhe
ba ne ba lapile.
“Bontle le Mpho le Lerato,
tsamayang lo ye go tshameka
kwa ntle!” Mme a rialo.
“Ga ke lo batle mo thoko ga
maoto a ka.”

##
Re ile ra tabogela kwa ntle.
Lerato a re, “kwa nokeng go
phodile, a re yeng kwa teng.”
“Mme o rile re se tlhole re
thuma mo nokeng,” ga rialo
Bontle.
“Re ka se thume,” ga araba
Lerato. “Re tla tshameka fela
mo moriting fa thoko le noka.”

##
Le fa go le jalo, ‘dibeke' ke
motshameko o o gotetsang, le
fa o ka nna mo tlase ga ditlhare
kana mo thoko le noka.
Re tshimolotse pele ka go rola
ditlhako.
Fela re ne re ntse re gotela.
Ra apola diaparo tsa rona.
Fela mogote o se fokotsege.

##
Ra tsenya maoto a rona mo
metsing go itsidifatsa.
Ra tshelana ka metsi.
Go se kae ke fa re tletse metsi.

##
“A re thumeng, Mme a ka se
itse,” Mpho a rialo.
Re ile ra thuma ra ba ra lebala
ka nako.

##
Letsatsi le ile la phirima, mme
ra tshimoloa go gatsela.
Diaparo tsa rona di kae?

##
Re ile ra lebelela ka fa tlase ga
ditlhare.
Ra lebelela mo dikgweng.
Re lebeletse gongwe le gongwe.

##
Go ne go le dikgomo gaufi le noka, di
itumeletse bojang bo bo monate.
Bontle o ile a lebelela godimo, “Bonang kgomo
e le! Ke eng se se mo molomong wa yona?”

##
“E ja palesa e e khibidu,” ga araba Lerato.
“Ga ise palesa e khibidu,” Mpho a goa. “Ke
hempe ya gago!”
Re ile ra lebelela kgomo e nngwe. E ja sengwe
se se tala.
“Ke sekete sa me!” ga goa Bontle.

##
Re ile gae re apere dipenti fela,
re roroma ka gonne go le
tsididi.
“E ne e le dikgomo, ra lela.
Dikgomo di jele diaparo tsa
rona.”
A gona Mme o ile a re dumela?
Morago ga sebakanyana ke fa
marago a rona a gotetse. A ne a
sa gotela ka ntlha ya letsatsi.

##
* License: [CC-BY]
* Text: Nombulelo Thabane, Tessa Welch
* Illustration: Wiehan de Jager
* Translation: Lorato Trok
* Language: tn
