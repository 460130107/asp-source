# Moipone le Sego sa gagwe

##
Lelapa la gaabo Moipone le ne le
tletse boitumelo. Moipone o ne a
nna le batsadi ba gagwe. Ba ne ba
tlhokafala fa Moipone a le dingwaga
di le lesome.

##
Mosadimogolo Rosa o ne a tsaya
Moipone go nna le ene.
O ne a siametse Moipone, fela o ne
a tsofetse thata ebile e le modidi.

##
Moipone o ne rata go etela mabitla
a batsadi ba gagwe. O ne a lela
mme a ba bolelela tshotlego ya
gagwe.

##
Ka letsatsi lengwe fa a ba etetse, o
ne a amogela mpho. Sego se se ntle
se ne sa tlhagelela go tswa mo
mabitleng a batsadi ba gagwe.

##
Sego se ne sa opela pina e e
monate e e namatsang e re…
Moipone we, Moipone!
Ngwana wa rona o o rategang!
Ga o khutsana, moratiwa!
Tsaya sego se, moratiwa!
Se rwale gongwe le gongwe ko o
yang, moratiwa!
A se go babatse, moratiwa!
Moipone o ile a lemoga lentswe la
ga moswi mmagwe.

##
Moipone o ne a tsamaya kasego sa
gangwe gongwe le gongwe.
Se ne se mo sireletsa fa a ya
nokeng go ya go ga metsi.
Ka sego se, Moipone o ne a utlwa e
kete batsadi ba gagwe ba sa tshela.

##
Ka letsatsi lengwe ga diragala
matlhotlhapelo ka sego sa ga
Moipone Se ile sa thubega fa
Moipone a ga metsi kwa nokeng.
Pelo ya ga Moipone le yone e ne ya
thubega ka kutlobotlhoko.

##
Moipone o ile a tshwara
manathwana a sego sa gagwe mme
a opela:
Mme le rre,
Bonang sego se thubegile.
Sego se lo mphileng sone.
Ke dire eng batsadi ba me?
A molemo wa lona o mpontsheng
sengwe…
Gore lo santse lo na le nna.

##
Moipone o ile a utlwa lentswe la ga
mmagwe le re:
Ngwana wa rona,
Sela manathwana a a setseng.
Gelela metsi ka ona mme o tlhape
maoto a gago.
Fa o fetsa go tlhapa, o tswale
matlho.
Moipone o ile a dumela mme ka
ponyo ya leitlho, sego se se
thubegileng se ile sa siama gape.

##
Moipone o ile a tswelela go tsamaya
gotlhe ka sego sa gagwe.
Kwa a neng a feta teng, batho ba
ne ba sebaseba ba re, “Ke sego sa
mofuta ofe se?”
Ka sego se sa gagwe, Moipone o ne
a amogela tshotlhe tse a di
tlhokang.

##
Ka sego se, Moipone o ne a itse gore batsadi ba
gagwe ba mo sireleditse. Go ne go sena bosula bo bo
neng bo ka mo diragalela.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Lorato Trok
* Language: tn
