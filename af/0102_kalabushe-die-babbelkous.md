# Kalabushe Die Babbelkous

##
Lank gelede was daar ’n meisie genaamd Kalabushe. Kalabushe was ’n babbelkous. Haar ma het haar gewaarsku om nie so baie te praat nie, maar Kalabushe het nie geluister nie.

##
Op ’n dag word Kalabushe se tannie siek. Sy het oorkant die vallei gebly, aan die anderkant van Kalabushe se dorpie.

##
Kalabushe se ma was daardie dag baie besig. Eers laat die aand gee sy vir Kalabushe kos om vir haar siek tannie te neem.

##
Op pad soontoe ontmoet Kalabushe vir Sinson, die hiëna wat in ’n mens verander het.

##
Sinson het haar gevra wat sy dra.

##
Kalabushe het ook vir Sinson vertel dat haar tannie siek was en dat sy vir haar kos neem.

##
Hy het vinnig voor Kalabushe uitgehardloop na haar tannie se huis toe.

##
Hy het Kalabushe se tannie ingesluk en homself met haar kombers toegetrek.

##
Toe Kalabushe by die huis aankom, was alles baie stil.

##
Toe Kalabushe nie haar tannie se stem hoor nie, het sy na haar slaapkamer gestap. Sy was verras om iemand onder die groot kombers te sien.

##
"Tannie, waarom is jou ore vandag so groot?" het Kalabushe gevra.

##
"Tannie, waarom is jou oë vandag so groot?" het Kalabushe weer gevra.

##
"Tannie, waarom is jou mond vandag so groot?" het Kalabushe laastens gevra.

##
Omdat Kalabushe so ’n babbelkous was, het sy aangehou om te praat, selfs al was sy in Sinson se maag. Sy het baie vrae gevra.

##
Sinson was later so moeg van Kalabushe se vrae dat hy besluit het om haar uit te spoeg.

##
Kalabushe en haar tannie is deur die dorpsmense gered.

##
* License: [CC-BY]
* Text: Gaspah Juma
* Illustration: Jesse Breytenbach
* Translation: Fanie Viljoen
* Language: af
