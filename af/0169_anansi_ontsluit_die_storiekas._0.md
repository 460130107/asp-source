# Anansi ontsluit die storiekas

##
Lank, lank gelede het die
storiekoning, Nyame, al die stories
toegesluit gehou, in 'n hout kis in
die hemel.
Die mense op aarde het nie meer
stories gehad nie en was baie
ongelukkig.
Die mense het Anansi, die slim
spinnekop, gevra om hulle te help.

##
Anansi het 'n lang web gespin, van die aarde af tot in die hemel, en daarmee opgeklim.
"Kan ek asseblief die stories kry?", vra Anansi. Nyame lag vir Ananzi en sê, "Hierdie stories
kom teen 'n baie duur prys. Jy sal dit nie kan bekostig nie, klein spinnekop."

##
"Hoeveel kos die stories?", vra
Anansi.
"Jy sal vir my drie skaars en
gevaarlike diere moet bring.", sê
Nyame.
"Jy sal vir my 'n luiperd moet bring
met vlymskerp tande, 'n perdeby
wat mense al te graag steek en 'n
slang wat mense heel kan insluk."
Nyame lag te lekker en dink by
homself: "My stories is heel veilig."

##
Anansi klim terug af aarde toe. Hy dink baie hard en kry 'n slim plan.
Hy grou 'n diep gat en bedek dit met blare en takke sodat dit weggesteek is. Anansi gaan
huis toe om te eet en te slaap. Hy gaan die volgende dag terug gat toe, en tot sy geluk is
daar 'n luiperd daarin vasgevang.

##
"Laat ek jou help!" sê Anansi. "Lê op die takke dan trek ek jou uit.", sê Anansi.

Anansi spin luiperd in 'n koekon toe en neem hom op hemel toe.
Nyame lag net en sê: "Waar is die ander twee?"

##
Anansi klim terug af aarde toe. Hy dink baie hard en kry 'n slim plan.
Hy neem 'n emmer water na die boom toe, waar die perdebye nes gemaak het. Hy gooi van
die water in die nes en die res oor homself. Hy kruip onder 'n piesangblaar weg.

##
Hy roep die perdebye, "Dit reën,
julle gaan nat word, kom kruip weg
in my emmer dan kan julle droog
bly!" Die perdebye vlieg tot binne in
sy emmer om droog te bly.
Perdebye hou nie daarvan om nat
te word nie, en was baie bly dat
Anansi hulle wou help.

##
Anansi spin die emmer toe sodat
die bye nie kan uitkom nie, maak
nie saak hoe hard hulle probeer nie.
Hy vat die perdebye op hemel toe
en sit hulle voor die storiekoning se
voete neer.
Nyame sê: "Jy kort nog die laaste
een."
(Nyame lag nie meer so gretig nie)

##
Anansi klim terug af aarde toe. Hy dink baie hard maar kry nie 'n slim plan nie. Hy vra sy
vrou vir hulp en sy het 'n slim plan.
Anansi en sy vrou gaan na die stroom toe, waar die slang bly. Hulle soek 'n lang tak en
begin stry.

##
Slang kom uit sy gat uit en vra, "Wat gaan hier aan?"
"Ek stry met my vrou!", roep Anansi. "My vrou sê die
tak is langer as jy, maar ek dink jy is langer.", sê
Anansi.
"Sit die tak langs my dan kan ons kyk watter een is
die langste.", sê slang.

##
Anansi spin slang teen die tak vas om hom reguit te hou.
Toe slang stuif vas is, vat Anansi hom op na de hemel toe. Hy sit die slang voor Nyame se
voete neer.
Nyame was geskok.

##
Anansi het die prys betaal en kon al
die stories kry.
Anansi neem al die stories terug af
aarde toe. Hy het die stories vir sy
vrou, die diere en die ander mense
vertel.
Stories is daar om vertel te word,
nie om in 'n hout kis gebêre te word
nie!

##
* License: [CC-BY]
* Text: Ane Henderson
* Illustration: Marion Drew, Zablon Alex Nguku,
blackmoondev.com and Wiehan de Jager
* Language: Afrikaans

