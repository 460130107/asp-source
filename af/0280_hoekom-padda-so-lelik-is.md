# Hoekom padda so lelik is

##
Baie jare gelede was die
Akkedis en die Padda vriende.
Eendag het hulle besluit om vir
meisies te gaan soek in die
stad.

##
Die Padda was jaloers op die
Akkedis se blink en briljante vel.

##
Hy het gesê: Wat het jy gedoen
om so mooi te lyk? Kyk na my,
ek is so lelik. Wat kan ek doen
omtrent my vel?

##
Die Akkedis het gesê: Luister!
Sit 'n bietjie water in 'n pot en
sit dit op die vuur. Langs jou...

##
Maar die Padda het gesê: Ek
weet alreeds, ek weet. Bly stil,
my vriend. En hy het
weggegaan.

##
Hy het by die huis aangekom en
bietjie water in 'n pot gesit.

##
Toe die water begin kook, het
hy ingespring,

##
en sy vel was gebrand en sy
stert het afgeval.

##
En in plaas daarvan om briljant
en beeldskoon te wees soos die
Akkedis, was hy selfs leliker.

##
* License: [CC-BY]
* Text: Mozambican folktale
* Illustration: Hélder de Paz Alexandre
* Translation: Eunice Vermaak
* Language: af
