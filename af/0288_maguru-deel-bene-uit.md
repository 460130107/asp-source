# Maguru Deel Bene Uit

##
Lank gelede het diere nie bene gehad nie. Hulle het almal op die grond gekruip.

##
Net mense het bene gehad, want Maguru het vir die mense bene gegee.

##
Eendag besluit Maguru om vir al die diere bene te gee.

##
Die diere was baie bly toe hulle hoor dat hulle bene gaan kry.

##
Die diere het bymekaargekom en gesels oor hoe moeilik dit is om heeltyd te kruip.

##
Toe die dag aanbreek, kruip baie diere na Maguru se huis toe om hulle bene te kry.

##
Elke dier het vier bene gekry.

##
Die diere het anders gelyk met hulle bene.

##
Die diere het in die dorpie rondgeloop en met hulle bene gespog.

##
Die laaste dier in die tou was Duisendpoot.

##
Maguru dink toe, "Wat sal ek met die res van die bene doen as daar niemand anders in die tou is nie?"

##
Duisendpoot het gelukkig weggestap, want hy het nou baie bene gehad.

##
Net toe Duisendpoot weg is, kom Slang by Maguru se huis aan.

##
"Ek het al die bene weggegee. Waar was jy?" het Maguru gevra.

##
Maguru het in sy huis na nog bene gaan soek.

##
Maguru het uitgekom en gesÃª, "Jammer, Slang, daar is niks meer bene oor nie."

##
* License: [CC-BY]
* Text: Mutugi Kamundi
* Illustration: Wiehan de Jager
* Translation: Fanie Viljoen
* Language: af
