# Geen varke toegelaat

##
Jare gelede, het 'n groep diere
met horings besluit om 'n groot
partytjie, hoog in die berge te
hou. Hulle het slegs diere met
horings na die partytjie genooi.
Niemand anders nie.

##
Toe die vark van die partytjie
hoor, het hy gedink, "Ek het nie
horings nie. Wat gaan ek
doen?"

##
Die volgende dag, het hy 'n
idee gekry. Hy gaan horings aan
sy kop vasplak met waks!

##
Dit het gewerk en die vark het
baie slim gevoel, toe hy by die
partytjie toegelaat is. Die
probleem was egter dat die
partytjie naby die son was.

##
Toe die partytjie begin opwarm,
het die waks begin smelt en het
sy horings af geval.
Die diere met horings was baie
geskok! "Wie is daai sonder die
horings? Hoekom het hy
hiernatoe gekom?" het hulle
gevra.

##
Die koning van die diere beveel
toe, "Gryp die vark en gooi hom
af aarde toe." Hulle gryp toe die
vark en gooi hom af aarde toe.

##
Arme vark! Toe hy val, land hy
op sy neus. En sy neus word toe
platgeval in 'n snoet.

##
So moenie verbaas wees as jy
die vark se plat snoet sien nie,
want van daardie dag af was dit
nog altyd so.

##
* License: [CC-BY]
* Text: Basilio Gimo
* Illustration: Laura Libertore
* Translation: Ane Myburgh
* Language: af
