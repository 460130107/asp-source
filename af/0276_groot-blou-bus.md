# Groot Blou Bus

##
Daar is net een bus in Ebei se dorpie. Dit is groot en blou. Dit raas baie.

##
Eendag sê Ebei se ma, "Môre gaan ons stad toe om jou skoolklere te koop."

##
Ebei is baie bly. Hulle sal met die groot blou bus ry.

##
Ebei is alreeds aangetrek toe sy ma hom kom wakker maak.

##
Ebei en sy ma stap na die bushalte. Hulle wag vir die groot blou bus.

##
Ander mense kom wag ook by die bushalte.

##
Ebei is bekommerd.

##
Party mense gee moed op en gaan huis toe. Maar Ebei huil. Hy wil nie teruggaan nie. Sy ma troos hom.

##
Skielik hoor hulle ’n geraas. Hulle sien stof in die lug.

##
Maar die bus is nie blou nie. Dit is nie groot nie. Die bus is rooi en klein.

##
"Klim in! Klim in!" roep die bestuurder. "Ons is vandag baie laat," sê hy.

##
Ebei en sy ma klim eerste in.

##
Ebei kyk deur die venster na buite. Hy sien nog mense by die bushalte.

##
Selfs nog meer mense hardloop nader om die bus te haal. Maar hulle is te laat. Die bus is vol.

##
"Waar is die groot blou bus?" vra Ebei se ma.

##
Ebei gee nie om watter kleur die bus is nie. Hy gee nie om hoe groot die bus is nie.

##
* License: [CC-BY]
* Text: Mecelin Kakoro
* Illustration: Mango Tree
* Translation: Fanie Viljoen
* Language: af
