# Keke se swaai

##
Keke sit op haar swaai.
Sy is mal oor haar
swaai.
Dis haar gunsteling
swaai by die skool.

##
Keke beweeg stadig op
haar swaai
Vorentoe en agtertoe.
Vorentoe en agtertoe.
As Keke beweeg, gaan
haar swaai vinniger en
vinniger.
Sy was gou heel bo.

##
Keke kyk af grond toe.
Sy sien sy is baie hoog.
“Aeei,” roep sy, "Kyk
hoe hoog is ek!"

##
Sy was bly om so hoog
te wees.
Sy kon die hele dorp
sien.
Sy was amper so hoog
soos die voels. Sy was
bo die mielielande.

##
Na 'n rukkie wou Keke
weer af kom.
Die swaai wou nie stop
nie.
“Oh, oh, oh,” roep sy.
“Ek weet nie hoe om
die swaai te stop nie!"

##
Die swaai hou aan en
aan.
Op en af, op en af.
Keke was bang.
“Waarheen gaan hierdie
swaai my vat?
Ek kan dalk na die
maan toe gaan!
Ek moet hier af kom!”
huil sy.

##
Keke los toe die swaai.
Sy val af, af, af...

##
“Oh, oh, oh,” roep die
ander kinders.
Keke het op die grond
geval.
Sy het haar kop seer
gemaak
“Eeeeh, eeeeh, eeeh,”
huil sy.
Die ander kinders was
baie bekommerd oor
Keke.

##
Keke weet nie wat om
te doen nie.
“Eeeeh, eeeeh, eeeh,”
huil sy weer.
Die kinders gaan roep
hulle juffrou.
“Juffrou Mpho. Kom
asseblief!" roep die
kinders.
“Keke het van die swaai
af geval en haar kop
seer gemaak."

##
Juffrou Mpho hardloop
na die swaai toe.
Sy tel vir Keke op.

##
Juffrou Mpho soen vir
Keke op haar kop.
Keke glimlag, “Dit voel
baie beter.”
“Ek gaan nie weer
alleen op daardie swaai
gaan nie,” se Keke.
“Ek wil nooit na die
maan toe gaan nie.”

##
“Volgende keer gaan ek
saam jou op jou swaai
wees, Keke,” se juffrou
Mpho.
“Ons kan saam na die
maan toe gaan!”

##
* License: [CC-BY]
* Text: Marion Drew and Khothatso Ranoosi
* Illustration: Marion Drew
* Translation: Kimberly Lange
* Language: Afrikaans
