# Die ou plaas haan

##
Eendag lank, lank gelede was daar
'n ou vrou wat alleen gewoon het.
Sy het baie hoenders gehad. Tussen
al die hoenders was daar 'n haan
wat baie oud was en nie meer kon
kraai nie.

##
Op 'n dag het die ou vrou se
kleinseun haar kom besoek. Sy was
baie bly om hom te sien. Sy het vir
die jong seun gevra of hy die haan
kan vang sodat hulle hom kon eet.

##
Die haan het die ou vrou gehoor
praat en sy hart het gesak. "Ai, jy is
ook baie oud, maar ek sien nie
iemand jou probeer dood maak nie,
maar ons sal sien!"
Die haan het besluit om weg te glip
en na die groot stad te gaan om te
sing.

##
Soos die haan geloop het, het hy 'n
kat ontmoet. "Wat het gebeur?" het
die kat gevra. "My vriend, my
eienaar wil my eet omdat ek haar
nie langer die tyd kan sê nie", het
die haan gesê. "Ek gaan na die
groot stad om te sing. Waarheen is
jy oppad?" "My vriend, my eienaar
het ook besluit om my dood te
maak omdat ek nie meer rotte kan
vang nie. Ek is besig om weg te
hardloop", het die kat gesê. "Mag
ek saamkom?" "Kom ons gaan!" het
die haan gesê.

##
Hulle het vir 'n kort tydjie geloop,
toe hulle 'n hond sien wat baie
vinnig hardloop. Die haan het die
hond geroep en hom gevra hoekom
hy so vinnig hardloop. "My vriend,
my eienaar het my gejaag omdat ek
nie meer diewe kan vang nie," het
die hond gesê terwyl hy hyg. "Ons
het soortgelyke probleme. Ons gaan
na die groot stad om te sing," het
die haan gesê. "Mag ek saamkom?"
het die hond gevra.

##
Die drie diere het saam die pad
gevat. Terwyl hulle geloop het, het
'n perd hulle gestop en gevra wat
gaan aan.
"Ons eienaars wil ons dood maak
omdat ons nie meer ons werk kan
doen nie," het al die diere gesê.
"Ek het dieselfde probleem,
waarheen is julle oppad?" het die
perd gevra.
"Ons gaan na die groot stad om te
sing," het die diere gesê.
Die perd het gevra om by hulle aan
te sluit en die diere het ja gesê.

##
Die diere het geloop totdat dit
donker was. Hulle het 'n huis gesien
en toe hulle by die huis aankom het
hulle geluide binne gehoor. Die
diere was bang en het besluit om te
sing om die mense weg te jaag wat
binne in die huis was.
Die perd het op die grond gestaan,
die hond het op die perd se rug
geklim, die kat het op die hond se
rug geklim en die haan het op die
kat se rug geklim.

##
Hulle het onmiddelik begin sing.
"Kookoliookoo," het die haan
gesing.
"Myaaawuu myaaawuu," het die kat
gesing.
"Woo woo," het die hond gesing.
"Wuuuu wuuuu," het die perd
gesing.
Al die diere het hard saam gesing.
Die mense in die huis was diewe.
Die diewe was bang en het weg
gehardloop.

##
Die ou haan, die hond, die perd en
die kat het die huis binne gegaan
en kos gevind. Toe hulle klaar geeët
het, het hulle gaan slaap. Die haan
het naby die deur geslaap, vervolg
deur die kat, die hond en laastens
die perd.

##
Dit was nie lank nie toe was die
diewe terug. Hulle baas was die
eerste om in die huis te gaan. Hy
het net die deur oopgemaak toe die
hen hom met sy bek pik. Toe het die
kat hom gekrap met sy naels, en
toe vind hy die hond wat hom gebyt
het.

##
Die man het gespring, maar was
nogsteeds in die huis. Hy het die
perd gevind, wat hom dood geskop
het. Die ander diewe het nie die
huis binne gegaan nie. Hulle het
weg gehardloop, om nooit weer
terug te gaan nie.

##
Die diere het daarna gelukkig
gelewe in die huis. Die ou hen het
die tyd vir sy vriende gesê en die
hond het hulle beskerm. Die kat het
al die rotte in die huis dood gemaak
en die perd het die ander diere op
sy rug gedra waar hulle ook al wou
gaan.

##
* License: [CC-BY]
* Text: Cissy Kiwanuka Luyiga
* Illustration: Magriet Brink
* Translation: Chantelle Lange
* Language: Afrikaans
