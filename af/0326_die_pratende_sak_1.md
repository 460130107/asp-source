# Die Pratende sak

##
Op 'n dag was daar 'n groot vroulike
reus. Sy het al langs die meer
geloop , en daar sien sy drie klein
dogtertjies.
Sy vra toe vir hulle :" Wie van julle
se ouers is albei ewe lief vir jou ?"

##
Die eerste dogtertjie sê : "My
Mamma is die liefste vir my!" . Die
tweede dogtertjie sê : "My Pappa is
die liefste vir my !".
Die laaste dogtertjie antwoord :"My
Mamma en Pappa is albei ewe lief
vir my!".

##
Die reus vra toe die dogtertjie wat
se ouers haar albei ewe lief het om
haar te kom help om vuurmaakhout
op die groot reus se rug te sit.
Die dogtertjie volg toe die reus om
haar te gaan help.

##
Na die reus en die dogtertjie al ver
geloop het vra die dogtertjie :"Waar
is jou vuurmaakhout ?".
Die groot reus antwoord haar en
sê:" Naby daardie bome daar in die
verte !"

##
Nadat hulle by die bome aangekom
het , vra die dogtertjie weer :"Waar
is die vuurmaakhout ?" . Die reus
antwoord:" Dit is nie meer ver nie
dogtertjie!".

##
Hulle stap verder aan en loop 'n
man in die bos raak . Die man vra
die reus :"Wat is jou kind se
naam?".
Die groot reus antwoord:" Die
'pratende sak'."

##
Die dogtertjie begin uit volle bors
sing :
"My naam is nie 'pratende sak' nie!
My naam is Kaamungei !
O ! My mamma vir wie ek lief is!
O ! My pappa vir wie ek lief is !
O! My kalbas waaruit ek melk
gedrink het !".

##
Toe die man hoor wat die dogtertjie
sing het hy dadelik haar gered en
haar terug gegee vir haar Mamma
en Pappa wat haar albei ewe lief het
!
Fluit , fluit my storie is uit !

##
* License: [CC-BY]
* Text: Caroline Lentupuru
* Illustration: Wiehan de Jager
* Translation: Tariek Erasmus
* Language: Afrikaans
