# Skilpad tot die redding!

##
Eendag was daar twee
vriende, Skilpad en
Slang.

##
Op 'n dag het Skilpad vir Slang gesê, "Kom ons gaan swem."
Slang sê toe, "Dis reg, maar ek weet nie hoe om te swem
nie." "Ek sal jou leer," sê Skilpad.

##
Altwee is toe saam na die swembad. "Wie gaan eerste in die
water klim?" het Skilpad gevra.
"Jy gaan eerste en dan sal ek vir jou kyk," het Slang gesê.

##
Skilpad is toe eerste in die swembad in. Slang het van die
trappe af gekyk.

##
Na 'n ruk het Slang in die swembad ingeklim soos wat
Skilpad instruksies gegee het.

##
Skilpad en Slang het aan die vlakkant bly swem.

##
Hulle het begin dryf op die water.

##
Soos hulle besig was
om te dryf, het Skilpad
begin rugslag swem.
Terwyl Slang vir Skilpad
naboots, het Slang
begin verdrink omdat
hy homself nie kon bo
hou nie.

##
Nadat Skilpad agter gekom het Slang is weg, het Skilpad
haastig onder die water gegaan en Slang se lewe gered.

##
So gou as wat Skilpad
uit die water gekom
het, het hy vir Slang
onderstebo gedraai,
sodat hy kon ontslae
raak van die water wat
hy gesluk het.

##
Uiteindelik het Skilpad die mond-tot-mond metode gebruik
om van nog water ontslae te raak.

##
* License: [CC-BY]
* Text: Alice Inzikuru
* Illustration: Alice Inzikuru and Robert McEwan
* Translation: Briania Doust
* Language: Afrikaans
