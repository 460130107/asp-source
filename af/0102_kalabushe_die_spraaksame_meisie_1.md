# Kalabushe die spraaksame meisie

##
Lank gelede was daar ǹ meisie met
die naam Kalabushe, sy was ǹ
spraaksame dogtertjie. Kalabushe
se ma het haar gewaarsku om nie
so baie te praat nie, maar
Kalabushe wou nie luister nie.

##
Op ǹ dag het Kalabushe se tannie
siek geword. Sy het in ǹ dorpie
oorkant die vallei van Kalabushe se
tuiste gewoon.

##
Laat die middag het Kalabushe se
ma vir haar kos gegee, om vir haar
siek tannie te vat, oor sy te besig
was.

##
Oppad soontoe ontmoet sy vir
Sinson, die hiëna wat in ǹ mens
verander het.

##
Sinson het haar gevra wat sy dra.
Kalabushe het geantwoord: “Vleis,
eiers, en melk.” Kalabushe se ma
het haar gewaarsku om nie te sê
wat sy in die mandjie rond dra nie.

##
Kalabushe het ook vir Sinson vertel
dat haar tannie siek is en dat sy die
kos vir haar vat. Sinson se mond
het begin water vir die vleis wat
Kalabushe rond dra.

##
Hy het toe vinning vooruit
gehardloop na haar tannie se huis
toe.

##
Sinson het Kalabushe se tannie
ingesluk en homself toe gemaak
met haar groot kombers.

##
Kalabushe het by die huis
aangekom, maar dit was baie stil.
Sy het binne gegaan en geroep:
“Waar is Tannie?”

##
Daar was nogsteeds stilte en
Kalabushe besluit toe om na die
binnekamer toe te gaan, waar haar
tannie slaap. Sy was verras toe sy
iemand sien, wat onder die kombers
lê.

##
“Hoekom is Tannie se ore so groot
vandag?” vra Kalabushe. Sinson het
het geantwoord: “Dat ek jou beter
kan hoor.”

##
Kalabushe vra toe weer: “Hoekom is
Tannie se oë so groot vandag?”
Sinson het geantwoord: ‘Sodat ek
jou beter kan sien?”

##
Kalabushe het toe uiteindelik gevra:
”Hoekom is Tannie se mond so
groot vandag?” Sinson het
geantwoord: “ Dat ek jou kan heel
insluk.” Sinson het uit die bed
gespring en Kalabushe heel
ingesluk.

##
Omdat Kalabushe so baie gepraat
het, het sy aanhou bly praat, binne
Sinson se maag. Sy het baie vrae
gevra.

##
Teen die einde, was Sinson so moeg
van al die vrae wat Kalabushe gevra
het, dat hy besluit het om haar uit
te spoeg.

##
Die mense in die dorpie het
Kalabushe en haar tannie gered.
Van daardie dag af het Kalabushe
nie meer so baie met vreemdelinge
gepraat nie.

##
* License: [CC-BY]
* Text: Gaspah Juma
* Illustration: Jesse Breytenbach
* Translation: Jeanelle du Preez
* Language: Afrikaans
