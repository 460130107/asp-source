# Anansi en Aasvoël

##
Anansi die spinnekop en Haas was
baie goeie vriende. Hulle het in 'n
vreedsame dorpie in die berge
gewoon.
Haas het 'n groot plaas besit. Daar
was baie groente en vrugte op die
plaas.
Alhoewel Haas altyd baie vrygewig
en mededeelsaam met sy vriend
was, was Anansi ongelukkig en
jaloers op Haas.

##
Anansi het toe 'n slim plan
uitgedink om Haas se plaas oor te
neem.
Kort daarna was Haas arm en
huisloos. Anansi was die trotste
eienaar van Haas se land, groente
en vrugte.

##
Anansi het mark toe gegaan om sy
vrugte en groente te verkoop.
Hy het soveel geld gemaak dat hy
'n groot mandjie daarmee kon vul!
Hy het 'n bietjie van die geld
gebruik om mielies vir sy familie te
koop. Hy het die mielies bo op die
geld in die mandjie gesit.

##
Anansi het baie tevrede en in sang
huis toe gegaan met die mandjie op
sy kop.
Hy was besig om te dink oor al die
dinge wat hy kon koop met sy geld.

##
Oppad huistoe, het dit saggies
begin reën. Die motreën het
spoedig verander na swaer reën.
Anansi het sy mandjie aan die kant
van die pad gelos om onder 'n
boom skuiling te soek.
Hy het sy kosbare mandjie fyn
dopgehou van sy skuiling af.

##
Dit het al hoe swaarder begin reën.
Anansi het begin om koud te kry en
nat te word. Hy het in 'n gat
ingehardloop vir skuiling.
"Ek sal in hierdie gat bly tot die
reën stop" het Anansi vir homself
gesê. "Teminste is my geld beskerm
deur die mielies wat ek bo-oor gesit
het."

##
'n Rukkie later was Aasvoël besig
om rond te vlieg. Hy het die
mandjie aan die kant van die pad
gesien.
Hy het gesien dat daar geld en
mielies in die mandjie was.
Hy het die mandjie met sy vlerke
bedek en gewag vir die reën om op
te hou.

##
Anansi het Aasvorël op sy mandjie
sien sit.
"O, dankie my vriend dat jy my
mandjie beskerm het," het Anansi
gesê.
Aasvoël vra toe: "Het ek jou reg
gehoor? Jou mandjie? Hierdie
mandjie is myne! Ek het dit aan die
kant van die pad gevind!"
Aansi kon nie sy ore glo nie! "Dit is
myne! Ek belowe jou!"

##
Woedende Anansi het die diefstal
aan die stamhoof rapporteer.
Aasvoël sê toe vir die stamhoof en
sy manne: "Hoe kan enige iemand
'n mandjie vol geld en mielies
alleen langs die pad los sonder om
dit te beskerm?"
"Maar ek was besig om my mandjie
dop te hou" het Anansi gesê, "Dit is
my geld en my mielies!" Aasvoël
antwoord toe: "Dit is nie waar nie!
Ek het die mandjie opgepas en toe
het jy aangekom en gesê dat dit
joune was!"

##
Nadat die stamhoof en sy manne na
beide kante geluister het, het hulle
Anansi en Aasvoël weg gestuur.
Hulle het die storie vir 'n lang
tydperk bespreek.
Uiteindelik het hulle 'n besluit
geneem...

##
Hulle het Anansi en Aasvoël nader
geroep.
"Ons glo Aasvoël se storie" het hulle
gesê. "Hy is nie die dief nie. Jy het
probeer om iets te eis wat nie joune
was nie, Anansi."
Anansi kon nie sy ore glo nie! Hy
het in trane uitgebars.

##
Die nuus het vinnig versprei dat die
beoordeeling teen Anansi gemaak
is.
Soos Anansi wegstap het hy Haas
hoor lag en lag.
Haas het terug na sy plaas toe
gegaan en het vrugte en groente
gegroei.
Anansi was weer arm en sonder
enige vriende nie.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Emily Aling, Maxine Fibiger
* Language: af
