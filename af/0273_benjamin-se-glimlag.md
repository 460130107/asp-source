# Benjamin se Glimlag

##
Dit reën al vir dae lank en almal is
ongelukkig. Almal behalwe
Benjamin, hy het elke oggend met
'n glimlag wakker geword. "Sjoe,
Benjamin! Daardie glimlag is darem
breed!" sê ouma. "Is dit vir my?"
Benjamin sit sy hand oor sy mond
en fluister saggies "maar dis MY
glimlag, ouma."

##
Sy ma het begin lag. "Benjamin, 'n
glimlag is iets wat jy kan weg gee
sonder om dit te verloor. Kyk!" Sy
het hom opgetel om in die spieël te
kyk en daar was sy glimlag, net so
breed soos voorheen.

##
Dit was tyd om te gaan. Benjamin
se ma het sy reënjas vas geknoop
en daar loop hulle, deur die reën, na
die biblioteek toe. Af in die straat,
staan Benjamin se beste maatjie,
Eliana, by die venster van haar huis
en kyk hartseer uit na hoe die reën
buite val. Benjamin voel iets in sy
mond, ewe skielik spring sy glimlag
uit en vlieg oor die straat na Eliania
toe.

##
Eliana het styf vas gehou aan
daardie glimlag - dit was vêr te
mooi om dit te verloor. Soos
Benjamin weg loop biblioteek toe,
lui Eliana se deur klokkie. Dit was
die posman, met 'n brief van haar
gunsteling niggie. Eliana was so bly,
dat die glimlag op bons en uitstraal
na die posman. "Dankie, Meneer
Posman!" het Eliana gesê.

##
Eliana se glimlag was die helderste
ding wat die posman nog heel
oggend gesien het. Dit het hom
warm gehou, soos hy deur die reën
loop. Hy kom tot by 'n groot huis.
Binne die hek, was 'n groot hond
wat in sirkels hardloop en blaf, blaf
en blaf. Hy was so verspot, dat die
posman nie kon help om te glimlag
nie. Die glimlag bons deur die hek,
reguit na die hond toe.

##
Die hond hou skielik op met blaf. Hy
tel sy ore op en swaai sy stert deur
die lug. Hy draai toe om en
hardloop terug na die huis, met die
helder, warm glimlag.
'n Geboë ou man maak die deur
oop. "O, nee! Jy kan nie inkom nie.
Jy is nat!" se die ou man vir die
hond en dadelik straal die glimlag
na die ou man uit.

##
Die ou man staan toe bietjie meer
regop. "Ag," sê hy, "Wie gee om of
dit reën? Kom ons gaan stap 'n
bietjie!" Daar loop die twee, al
spattend in die waterpoele.
By die zebra strepe, staan die
knorrige Mevrou Makabela, die
verkeerskonstabel. Sy was koud,
nat en knorrig. Die ou man het net
geweet wat om te doen. "Môre,
Mevrou Makabela!", roep hy uit en
glimlag sy breedste, helderste
glimlag, maar Mevrou
Makabela....glimlag nie terug nie.

##
Om in die reën te staan vir dae lank kan mens baie ongelukkig
maak, maar 'n glimlag is 'n towerende ding en teen die tyd, was
die glimlag so sterk en so helder, dat dit moeilik was om dit binne
te hou. Dit het nie dadelik gewerk nie, maar 'n klein rukkie daarna
het dit begin uitstraal en.....uiteindelik!

##
'n Groot, breë glimlag het Mevrou
Makabela se gesig opgehelder! Die
skool klok het gelui en kinders
hardloop om oor die straat te kom.
Mevrou Makabela sit haar pad teken
toe op en glimlag vir elke liewe kind
wat verby haar stap.

##
Die kinders glimlag toe vir hulle
pappa's, mamma's, ouma's en
oupa's. Hulle het geglimlag vir die
bus bestuurder en die
groentewinkel eienaar en Mev
Maka, wat vir haar man geglimlag
het en hy het weer vir die
burgermeester geglimlag. Die
glimlagte het uit gestraal totdat
almal geglimlag en gelag het in die
reën.

##
In die biblioteek was alles stil,
behalwe die klank van reën wat op
die dak val. "Dit is tyd om te gaan,"
sê Benjamin se ma, terwyl sy haar
boek toemaak. "Ma!", sê Benjamin,
wat uit glimlagte is.

##
Soos hulle uit die biblioteek
stap....staan hulle verstom. Almal in
die dorp was daar. Almal! Hulle was
almal besig om te glimlag.

##
Hulle glimlagte het rond gespring
en uitgestraal na Benjamin. Die
glimlagte het hom warm gemaak en
hom gekielie, van sy tone tot sy
kroontjie. Benjamin was so vol van
vreugde dat die glimlagte uitbars
van helderheid.
Iets het verander. Die donker,
reënerige middag is weg. Die warm
son skyn neer op almal met die
grootste, breedste, helderste
glimlag van almal.

##
* License: [CC-BY]
* Text: Vianne Venter
* Illustration: Genevieve Terblanche
* Translation: Maryke Van Nieuwenhuizen
* Language: af
