# Die man wat alleen gewoon het.

##
Op ŉ dag was daar ŉ
man wat nie naby aan
sy bure wou woon nie.
Die man wou ook nie
gehad het dat sy vrou
die bure se huise moet
besoek nie.

##
Die man het toe gegaan
en ŉ huis gaan bou in
die bos, vêr van die
bure se huise af.

##
Hy het elke oggend
baie vroeg uit die huis
gegaan en eers weer in
die aande laat terug
gekom.

##
Een aand was die man
baie laat. Die hiëna het
gesien dat die man nog
nie by die huis is nie.

##
Die hiëna het toe aan
die huis se deur gaan
klop.

##
Die vrou het gedink dit
is haar man toe gaan
maak sy die deur oop.
Die hiëna spring toe op
die vrou, en verteer
haar.

##
Die man het by die huis
gekom en gesien dat sy
vrou deur die hiëna
geëet is. Daar was niks
wat hy toe meer kon sê
nie

##
En dit alles omdat hy
nie naby aan sy bure
wou bly nie.

##
* License: [CC-BY]
* Text: Carlos Kanembera
* Illustration: Trevor Kellog
* Translation: Monique de Ridder
* Language: af
