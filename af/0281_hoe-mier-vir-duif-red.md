# Hoe Mier Vir Duif Red

##
Dit is ’n warm somersdag in die droë woud.

##
Klein Mier het vir dae lank geen water gehad nie.

##
"Ek het ’n druppel water nodig. Selfs al val dit net van ’n blaar af," huil Klein Mier.

##
Maar selfs die dou het opgedroog.

##
"As ek nie water kry nie, sal ek doodgaan," huil Klein Mier.

##
"Die rivier is vol en baie sterk. Dit sal jou wegspoel," waarsku ’n slim eekhoring.

##
Maar Klein Mier is baie dors. "Ek sal doodgaan as ek nie ’n bietjie water drink nie."

##


##
Hy loop verby polle gras en oor droë takke.

##
Hy loop totdat hy water hoor plons.

##
Klein Mier drink ’n groot sluk water.

##
Hy is so bly dat hy glad nie ’n golf sien aankom nie.

##
Klein Mier probeer vasgryp aan die drywende gras wat verbykom.

##
"Iemand help my. Help my, asseblief!" roep hy.

##
"Klim vinnig op," sê Wit Duif.

##


##
"Ek sal hier bly totdat ek die duif kan bedank," besluit Klein Mier. "Ek sal wag totdat sy terugkom vir ’n slukkie water."

##
Eendag, terwyl hy wag, kom twee seuns na die rivier toe. Elkeen het 'n kettie.

##
"'n Groot wit duif kom drink altyd by die rivier water," sê die een seun. "Vanaand is dit ons aandete."

##


##
"Ek kan nie toelaat dat die seuns vir Wit Duif doodmaak nie," dink Klein Mier. "Maar ek is so klein, wat kan ek doen?"

##
Net toe vlieg Wit Duif uit die boom om water te gaan drink.

##


##
Klein Mier kry ’n plan.

##
Hy spring bo-op een van die seun se voete. Klein Mier byt die seun so hard as wat hy kan.

##
Die seun spring in die lug op en skreeu, "Eina!"

##
Wit Duif skrik so groot dat sy wegvlieg.

##
So bedank Klein Mier vir Wit Duif omdat sy sy lewe gered het.

##
* License: [CC-BY]
* Text: Kholeka Mabeta
* Illustration: Wiehan de Jager
* Translation: Fanie Viljoen
* Language: af
