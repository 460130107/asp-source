# Die krokodil in my liggaam

##
Hello, ek is Ntombi. Ek is 'n klein
dogtertjie net soos ander klein
dogtertjies, behalwe…
Ek het 'n krokodil in my liggaam.
Jy kan hom nie sien nie, maar ek
weet hy is daar. Sy naam is
Verskriklike Indringer. Hy kruip in
my liggaam weg en rig geen skade
aan my vriende aan nie.

##
Hy sal nie my liggaam verlaat en in
joune gaan as jy langs my sit, of my
hand vashou nie.

##
Hy sal nie my liggaam verlaat en in
joune spring, selfs al deel jy jou
middagete met my, of langs my op
die vloer lê en rus nie.

##
My krokodil, die Verskriklike
Indringer, is saam met my vanaf
geboorte. Hy hou daarvan om al die
soldate wat my liggaam help veg
teen kieme en keer dat ek nie siek
word nie, op te eet. Wanneer hy te
veel van my soldate eet, word ek
baie siek, en kan ek nie skool toe
gaan en met my vriende speel nie.

##
Ek moet my medisyne elke dag op
dieselfde tyd neem, anders word
my krokodil in 'n slegte bui wakker
en eet my soldate op. Ek wil nie hê
hy moet dit doen nie, daarom
herinner ek my ouma om my
spesiale medisyne op tyd te gee.

##
Ek eet goeie kos soos groente en
vrugte, sodat my soldate in my
liggaam sterker kan word en my
krokodil hulle nie kan vang nie. Ek
dink hy gaan slaap vir 'n rukkie,
omdat ek dan gesond, sterk en in
staat is om weer met my vriende te
kan speel. Ek is so bly wanneer hy
gaan slaap want dan kan ek speel.

##
My ouma het my 'n rukkie gelede
na die kliniek geneem en iets
spesiaal gekry om my krokodil te
voer. Dit maak hom slaap, dan eet
hy nie my soldate nie. Ek in dan in
staat om al die lekker dinge soos
hardloop, klim en dans wat ander
kinders doen, te kan doen.

##
Ek hou baie van my ouma. Sy is
goed en gaaf teenoor my. Sy gee
my goeie kos om te eet en sorg dat
ek ekstra vitamiene neem om my
soldate sterk te hou, sodat ek nie
siek word. As ek siek word, neem sy
my dadelik kliniek toe sodat ek
medisyne kan kry om my beter te
maak.
Ek is mal daaroor om op haar skoot
te sit, wanneer sy vir my stories
lees voor ek bed toe gaan.

##
Nadat ouma my in die bed gesit
het, dink ek aan baie dinge . Ek dink
aan leer lees op groot skool. As ek
aanhou om my spesiale medisyne
te neem, wat my krokodil laat slaap,
sal ek na my ouma kan omsien en
vir haar stories lees wanneer sy
baie oud is en nie meer goed kan
sien nie. Wanneer ek 'n volwasse
vrou word, wil ek graag studeer. Ek
wil help om medisyne uit te vind
wat al die krokodille in ander
persone se liggame vir ewig sal laat
slaap.

##
Ek sal leer om met my krokodil
saam te leef en hom aan die slaap
te hou soveel as wat ek kan.
Ek sal baie vriende hê, en elke dag
soveel pret hê soos wat ek kan.

##
My ouma, tannies, ooms en vriende
is lief vir my, selfs al het ek 'n
krokodil genoem Verskriklike
Indringer in my liggaam.

##
* License: [CC-BY]
* Text: Val Morris
* Illustration: Felicity Bell
* Translation: Xiancha
* Language: Afrikaans

Books in Homes is supported by
White River Rotary Club South
Africa.

