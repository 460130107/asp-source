# Die Eerste Man en Eerste vrou

##
Lank, lank gelede toe die aarde nog nuut was,
het groot berge die aarde bedek soos 'n
kombers en daar was groot bome wat hoog
gegroei het.

##
In die wêreld was daar 'n diep, donker poel.

##
Aan die onderkant van hierdie
poel was daar twee slange. Een
het dik, groot patrone gehad en
die ander een was kleiner en
fyner.

##
En toe eendag was daar 'n groot strom. 'n
Weerligstraal het deur die water tot aan die
onderkant van die poel geslaan. Die water was
vir 'n oomblik oop en die slange het gesien hoe
mooi die aarde bo die water was. Al die kleure
en vorms en geveerde diere. Wanneer die
waters weer toegemaak het kon die slange nie
vergeet van die skoonheid wat hulle gesien het
nie.

##
"Ons kan nie langer in hierdie diep, donker poel bly nie," het hulle vir mekaar
gesê. "Kom laat ons op swem en die aarde daarbo gaan sien." "Hoe gaan ons op
die aarde lewe?" het die kleiner slang gevra. "Gaan ons dan op ons mae rond
syl?"

##
"Die voëls in die lug sal nie vir ons lag omdat
ons so laag is nie," het haar vriend gesê.
"Ons sal nie syl nie, ons sal loop!"
Baie stadig het hulle hulself begin reguit maak.
Naby aan mekaar het hulle begin boontoe
swem, bo na waar die lug is.

##
Toe hulle die oppervlak van die water bereik
het 'n vreemde ding gebeur.
Hulle sterte het in twee verdeel en hulle het
bene met voete en tone gekry.
Net onder hulle koppe het twee arms uit
gegroei met hande en vingers.

##
Hulle was nie meer slange nie maar Man en Vrou.

##
"Ons sal ons huis in die heuwels
maak," het die Vrou gesê. "Elke
oggend sal ons die son sien
opkom en dit warm op ons rûe
voel."
"Ons sal na die gras en die
bome omsien," het die Man
gesê. "En ons sal vriende wees
met elke Voël en Dier."

##
"Kom," sê die Eerste Man.
"Ek kom," sê die Eerste Vrou.
En hulle gaan toe saam die nuwe wêreld binne.

##
* License: [CC-BY]
* Text: Southern African Folktale
* Illustration: Jemma Kahn
* Translation: Ezelle van den Berg
* Language: Afrikaans
