# Die sewende son: ŉ Indiese volksverhaal uit Odisha

##
Lank, lank gelede was daar
sewe sonne in die lug.
Hierdie sonne se strale het die
aarde baie warm gemaak. Die
mensdom kon nie hierdie hitte
hanteer nie.

##
Daar was sewe broers uit die
Munda stam. Hulle het besluit
om die sewe sonne dood te
maak.
Die Munda broers het met hulle
pyle na die sonne geskiet en
het daarin geslaag om ses van
sonne dood te maak.

##
Die sewende son het besluit dat
ŉ heuwel ŉ goeie skuilplek is
en daar weg gaan kruip.

##
Daar was oral donkerte, omdat
daar geen son was wat kon lig
gee nie.
Die bokke kon nie die tiere sien
nie, die olifante het in die bome
vasgeloop, die hase het oor die
leeus geloop en almal was
deurmekaar.

##
Al die diere het ŉ vergadering
gehou om te besluit op watter
manier hierdie probleem
reggemaak kan word.
Die haas het vir die diere vertel
van die son wat agter die
heuwel wegkruip.
Wie sou die beste dier wees om
die son te gaan roep?

##
"Ek sal die son gaan roep," sê
Leeu, omdat hy die koning van
die oerwoud is.
"Son, son moet asseblief nie
van ons af weghardloop nie.
Kom agter die heuwel uit en
skyn op ons," brul Leeu.
Maar die son wou nie na Leeu
luister nie.

##
Olifant het volgende probeer
om die son te roep.
Olifant lig sy slurp in die lug en
trompetter: "Son, son, kom
asseblief terug," maar die son
wou ook nie na hom luister nie.

##
Die pragtige pou het gedans en
gepleit: "Son, son, kom
asseblief terug," maar die son
het steeds geweier om uit te
kom.
Een na die ander het al die
diere die son geroep, maar die
son het nie na niemand
geluister nie.
Uiteiendelik het ŉ haan
aangebied om die son te roep.
Almal het vir hom gelag. Die
leeu was ŉ redelike goeie leier
en het gesê: "Die haan mag nie
toegelaat word om te probeer
nie."

##
Die haan het vorentoe gestap
en saggies gekraai:
"Koekoedekoe - koe."
Almal was verbaas want die son
het klein bietjie agter die
heuwel uitgeloer.

##
Die haan het weer gekraai. Hierdie keer was hy
ŉ bietjie dapper "KoekoedeKOE-KOE..."
Die son het bietjie hoër opgekom. Vir die
derder keer het die haan gekraai. Hierdier keer
was hy harder en meer dapper:
"KOEKOEDEKOE-KOE..." en toe kom die son
hoog en helder uit.
Daar was oral lig.
Die diere was baie bly en die mense het verlig
gevoel.

##
Die diere het vir die mense
gevra omdie son nie dood te
maak nie en die mense het
saamgestem.
Van daardie dag af, wanneer die
haan in die oggend kraai, kom
die son op en skyn in die lug.

##
Die sewende son: ŉ Indiese
volksverhaal uit Odisha
* License: [CC-BY]
* Text: Indian Folktale
* Illustration: Pratham Books
* Translation: Elizabeth Buys
* Language: Afrikaans

