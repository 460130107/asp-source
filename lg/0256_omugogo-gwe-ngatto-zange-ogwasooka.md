# Omugogo gwe ngatto zange ogwasooka

##
Nze nali siyambalangako ku
ngatto bukya mbeerawo.
Natunuuliranga abaana
abambadde engatto ne
mbegomba nnyo.

##
Maama wange yangambanga
nti nja kufuna engatto nyingi
mu biseera ebijja.
Nali sikikiriza era namubuuza
nti mumaaso ye ddi?

##
Ekiseera kyayitawo, naye
ssekukulu yali eneetera
okutuuka.
Abantu bonna nga beetala
badda eno n'eri, basitudde
ensawo ezijudde ebintu ebipya.
Nabuuza maama nti ''naffe
tunagenda mu katale?''

##
Olunaku olwaddirira ssekukkulu,
maama wange yanzuukusa mu
matulutulu.
Yangamba ndeete ekisero
ekinene kyetuguliramu ebintu
mu katale.

##
Twagenda mu katale akanene
nga mulimu abazadde bangi
nga bali nabaana baabwe.
Baagula engoye, emmere
nebirala.

##
Twatuuka awali engatto enyingi
nga za bika byanjawulo.
Nakanula amaaso era
nenewuunya.
Nayita mu nkuubo ezenjawulo
ezirimu engatto ezinyirira
zebategese obulungi.

##
Nga mazze okwegezaamu,
nalondamu engatto eriko
akawuzi akeeru
Era bwenaddayo eka kwolwo
sasobola kwebaka.
Nali ndowooza bwennabeera
nga nyambadde engatto zange
empya era nga njagala nzirage
buli mwana yenna ku kyaalo.

##
Waayitawo akaseera nenvaayo
mu buliri nenyambala engatto
zange.
Natambula nga netoloola mu
kisenge mpolampola.
Bwennamala ne nzizzaamu mu
kabokisi. Nagalamira ku buliri
naye otulo twabula!

##
Naddamu nensituka
nenyambalamu mu ngatto
zange omulundi omulala.
natambulamuko mu kisenge
bwennamala era nenzigyamu.

##
Nagalamira kyokka era
nensituka omulundi
ogwokusatu.
Nayambala engatto
nembuukabuuka mu kisenge
naye nakoowa nnyo.
Naddayo mu buliri nenebaka.

##
Ku makya maama wange
yanzukusa .
Yabuuza nti ''Kiki kino
kyendaba?''

##
Mazima nali nyambadde
engatto zange empya nga ndi
nazo mu buliri.

##
Omugogo gwe ngatto zange
ogwasooka
* License: [CC-BY]
* Text: Ursula Nafula
* Illustration: Rob Owen
* Translation: Annet Sebaggala
* Language: lg

You can recall and share with your
friends about your self when you
received your first pair of shoe.
