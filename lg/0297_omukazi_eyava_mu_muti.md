# Omukazi eyava mu muti

##
Awo olwatuuka, ne wabaawo omusajja eyali omugagga ennyo. Yalina ennimiro engimu
n'eddundiro eddene okuli ente, endiga n'embuzi.
Bwe yagenda akaddiwa; nanakuwala nnyo kubanga teyalina mukazi.

##
Lumu, aba ayimiridde wansi
w'omuti n'afuna ekirowoozo.
Nti oba nga yali tasobola kufuna
omukyala, waakiri asobola
okwekolerayo omu.

##
Awo bwe yalaba ettabi eddungi;
n'atandika okubajjamu omukyala
omulungi.
Ng'amazze okubajja; n'akwatta ku
maaso g'ekibajje ne gafuuka
amaaso ddala. Ekibajje
n'akifuuwamu omukka ne kifuna
obulamu.

##
Oyo ye mukyala omulungi ennyo
gwe yali talababangako.
Yafukamira mu maaso ge
n'amusaba abeere mu kaziwe.

##
Yamwambaza ekyambalo
ky'obugole, embira, n'omuge
n'alabikira ddala ng'omugole
bw'abera. N'amuzimbira ennyumba
ey'obudongo n'essubi
mweyawummuliranga.
“Ekintu kimu kye nkusaba,
"Tobuulirangako omuntu yenna gye
wava."

##
Naye nga tewannayita kiseera
kinene, abavubuka ku kyalo
eky'okumulirano baatandika
okwogera bokka na bokka nti, "Kijja
kitya omusajja omukadde bw'atyo
okubeera n'omukyala omuto ate
nga mulungi nyo bw'atyo?”
Kye baava basalawo bamubbe
bamutwale mu kiraalo kyabwe.

##
Omusajja omukadde okumubbako
omukyala ky'amukutula omutima
era n'alowooza nti tasobola
kubeerawo nga talina mukyala.
Kye yava alowooza nti, "Singa
mbadde nnina ekintu kye kyonna
oba sandinakuwadde nnyo?"
Bw'atyo n'asindika amayuba ge
okumunoonya, gamuyimbire
n'okumuleetera ekintu kyonna
eky'omukyala.

##
Amayuba bwe gaamusanga ne
gamuyimbira mu lulimi
lw'ebinyonyi.
Omukazi omubajje, omukazi
omubajje,
Oli mulungi okukira abakazi abalala.
Balo atutumye
okuzzaayo ekyambalo kyo!

##
Omukazi n'awa amayuba ekyambalo ne gabuuka ne gakitwalira bba.
Bwe yakyebika mumaaso, n'awulira bulungi okumala akaseera.

##
Naye ebirowoozo bye tebyatereera.
Era n'addamu n'atuma amayuba ge
okumuyimbira.
Omukazi omubajje, omukazi
omubajje,
Olimulungi okukira abakazi abalala
Balo atutumye
okuzzayo engule yo.
Ne biddayo n'engule ng'akabonero
k'omukazi omufumbo.

##
Yakwata engule n'agissa ku nnyindo
nga bw'asika omukka ng'ali eyo mu
biraalo by'abantu abalala.
Nga wayise akaseera, yaddamu
nate okuyita amayuba ge era
n'agatuma gaddeyo gamuyimbire.
Omukazi omubajje, omukazi
omubajje,
Olimulungi okukira abakazi abalala
Balo atutumye
okuzzaayo obulamu bwo.

##
Era amayuba ne gaddayo
ogwokusatu. Ne gagwa ku
bibegabega bye, ne bimubojja
amaaso ge gombi nga bwe biyimba.
Amangu ago; n'afuuka ekibajje.
Ebigere bye n'emikono gye ne
bikutukako n'omutwe gwe era
bw'atyo yenna n'agwa wansi.

##
Omwami we n'asindika mpola
mpola ekibajje okutuuka ku mugga,
N'amuyimiriza mu mazzi n'ekikolo
kye kiri mu ttaka.
Era bwe yafuna amazzi n'ettaka lye
yamusimbamu, yaddamu n'amera
ebikoola.

##
Era embuyaga bw'ekuunta ebikoola
nga byenyeenya nga bwe bivaamu
eddoboozi.
Nga bikolera ddala ng'omukazi
bw'akola ng'ayagala bba.

##
* License: [CC-BY]
* Text: Southern African Folktale
* Illustration: Jemma Kahn
* Translation: Ssebukyu Robert
* Language: lg
