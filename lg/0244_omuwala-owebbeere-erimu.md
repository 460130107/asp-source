# Omuwala ow'ebbeere erimu

##
Edda ennyo waaliwo omusajja
eyalina mukazi we
ng'amwagala nnyo.
Olumu omusajja ono yagenda
mu kibira. Bwe yali agenda
n'asisinkana omuwala
omuwanvu, omutonotono era
nga mulungi nnyo.
Omusajja olw'alaba omuwala
oyo n'amwagalirawo era era
n'omuwala n'amukkiriza
amangu ago.
Wabula omuwala n'agamba
omusajja oyo nti yalina ebbeere
limu lyokka.

##
Omukazi yamugamba agende
ewaka asaleko mukazi we erimu
alimuleetere. Nti olwo omukazi
abeere n'amabeere abiri
balyoke bafumbiriganwe.
Amangu ago omusajja n'adduka
okudda ewaka n'akwata
akambe n'abuukira mukazi we
bamib era okutemya
n'okuzibula ng'ebbeere liri ku
ttaka.

##
N'ayanguwa okudda mu kibira
we yalese kabiite we omupya.
Wabula omukazi teyaliiwo we
yamuleka. N'amukoowoola nnyo
nga bw'ayita erinnya lye naye
nga tawulirayo kanyego konna.
Aba ali awo, n'awulira
eddoboozi erigamba nti, "Lwaki
okoowoola? Tokimanyi nti oli mu
kibira mu kifo ky'Omusambwa
ogw'ebbeere erimu?"

##
Omusajja bwe yawulira ebyo
n'afubutuka ng'essasi okudda
ewaka...
Wabula agenda okutuukayo nga
mukazi we yaakakutuka.
Yawulira okunyolwa kwa maanyi
olw'ekyo kye yali akoze era
naye n'afa.

##
* License: [CC-BY]
* Text: Cornelius Wekunya
* Illustration: Rachael Napagi
* Translation: Joseph M. Katabaro
* Language: lg
