# Kabali ataasa kitaawe

##
Awo olwatuuka, ne wabeerawo omulenzi omuto gwe
baayitanga Kabali. Yabeeranga ne kitaawe
eyayitibwanga Byansi.

##
Byansi yasiibanga mu kunywa mwenge era ewaka
yaddanga obudde buyise nnyo. Bambi ne mutabani
we Kabali yazibuwalirwanga okumulaba.

##
Byansi bwe yakomangawo eka mu matumbibudde,
ng'akoowolera wagulu abantu b'oku kyalo nti,
"Abatuuze! abatuuze!! Mujje muntaase, empisi
endya."

##
Abatuuze bwe bawulirang enduulu, nga bavaayo
n'obusaale, amafumu n'amajambiya okutaasa
Byansi.
Wabula baasanganga Byansi atamidde, era
ng'abadde abatawaanya butawaanyi.

##
Kitaawe wa Kabali teyalekayo kunywa era
ng'atamiira n'atawaanyanga abatuuze nga abalimba
nga bw'alumbiddwa empisi. Abatuuze nabo
baagenda mu maaso okujjanga n'obusaale, amafumu
n'amajambiya okumutaasa, naye nga tebasangawo
mpisi, wabula nga Byansi abeera abatawaanya
butaawanyi.

##
Buli mulundi kitaawe wa Kabali lwe yaddanga eka
mu ttumbi, Kabali ng'enduulu za kitaawe
ez'okwagala okumuyamba nga zimuzuukusa. Kabali
yali amanyi bulungi eddoboozi lya kitawe. Era
yamuwuliranga ng'avuya mu nzikiza, okutuusa bwe
yatuukanga ku mulyango gw'enju yaabwe.

##
Ekiro ekimu, Byansi yadda ewaka nga mutamiivu nga
bulijjo. Wabula ku mulundi guno, empisi yaliko yali
yeekwese okumpi n'enyumba ye. Empisi bwe
yawurila nga Byansi atambula, n'ebuukayo
n'emulumba!

##
Byansi n'awoloma nnyo era nga bw'ayita abatuuze
okumuyamba! Abatuuze ne bagamba nti, "Tukooye
obuko bwa Byansi, atutawanya butawanyi."
Era bwe batyo ne beekyusiza mu buliri bwabwe ne
beeyongera okwebaka.

##
Naye nga bulijo, okuwoggana kwa Byansi; kwazukusa
mutabani we Kabali. Nga bulijjo Kabali yatega okutu
awulire oba nga kitaawe anaavuya nga bulijjo. Naye
ku luno yagenda okuwulira nga kitaawe alinga
atasemberera nnyumba! Awo Kabali n'atuula ne
yeeyongera okuwuliriza ennyo.

##
Kabali n'agama nti, "Kitange ali mu
buzibu, ku luno tali mu kusaaga."

##
Kabali yabuuka omulundi gumu
okuva mu buliri bwe. Yabaka ekisi
ky'omuliro ekyaka n'aggulawo
n'afuluma ebweru ng'adduka.

##
Yadduka nga bw'aleakaana nti,
"Taata! Taata." Mu kitangaala
ky'omwezi, Kabali yalaba kitaawe
ng'alwanagana n'ensolo era
n'awanika ekisiki ky'omuliro.
Empisi bwe yalaba omuliro ogwaka
n'edduka.

##
Awo empisi bwe yalengera ekisiki ky'omuliro,
n'edduka.

##
Okuva olwo, Byansi teyaddamu kunywa mwenge, era
ebiseera bye ebisinga yabimalanga agerera abaana
b'amasomero engero ezinyuma.

##
* License: [CC-BY]
* Text: Kanyiva Sandi
* Illustration: Benjamin Mitchley
* Translation: Unknown
* Language: lg
