# Nanziri n'endeku

##
Nanziri yabeeranga ne bakadde be
nga musanyufu okutuusa lwe baafa
ng'awezezza emyaka kkumi.

##
Nanziri yagenda n'abeera ne Jjajja.
Bambi jjajja we ono yali wa kisa
nnyo eri Nanziri. Ekibi nti yali
mukadde nnyo, nga munafu ate nga
mwavu.

##
Olumu Nanziri yagendanga ku
ntaana z'abakadde be n'ababuulira
ku nnaku gye yali alimu.

##
Olumu Nanziri bwe yagenda ku
ntaana za bakadde be, yasangayo
ekirabo. Ekirabo ekyo yali Ndeku
nga ya njawulo ku ndala era yava
mu ntaana za bakadde be.

##
Endeku yayimbanga akayima
akalungi ennyo ddala. Nanziri bwe
yawuliranga akayimba ako
ng'awulirira ddala eddoboozi nga
liringa erya nnyina eyafa.
Akayimba kaali kagamba bwe kati:

##
Nanziri oh Nanziri!
Omwana waffe omwagalwa!
Toli wekka, omwagalwa!
Endeku eno, gitwale, omwagalwa!
Beeranga nayo buli w'olaga, omwagalwa!
Ekukubagizenga, omwagalwa!

##
Nanziri endeku ye yagitwalanga buli
wamu.
Bwe yabeeranga n'endeku eyo
ng'awulirira ddala nga nti mpozzi
bakadde be ali nabo awo era nga
bamukuuma.

##
Lwali lumu endeku ye ey'enjawulo
n'efuna obuzibu. Yayatika bwe yali
asena amazzi mu mugga. Nanziri
yawulira nga n'omutima gwe
gumenyeseemu.

##
Nanziri yalonda obubajjo bw'endeku
ye n'abukwata mu ngato era
n'atandika okuyimba:

##
Taata ne Maama,
Mulabe Endeku yange ayatise!
Endeku mmwe gyee mwampa!
Kati nkole ntya, taata ne maama?
Munkolere eky'ekisa munkolereyo ekiraga nti...
Mukyaali nange.

##
Nanziri n'awulira eddoboozi lya
nnyina nga ligamba nti, "Mwana
waffe,
londa obupapajjo obusigaddewo.
Obwo bw'oba oseneramu amazzi
era onaabe n'ebigere. Bw'omala
okunaaba, ozibirize."
Nanziri yakolanga bwe
baamugamba era amangu ago
obupapajjo bw'endeku ne buddamu
ne bufuuka endeku ennamba.

##
Nanziri yeeyongera okutambulanga
n'endeku ye wonna we yalaganga.
Buli we yayitanga abantu nga
boogera mu bwama nti, "Endeku
eyo ya ngeri ki?"
Buli kintu Nanziri kye yayagalanga
yakifunanga olw'okubeera n'endeku
ye eyo.

##
Olw'okubanga Nanziri yalina endeku
ye eyo ey'enjawulo, yawuliranga
muli nti bazadde be bamukuuma.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Rebecca Kuteesa
* Language: lg
