# Ndlela Leyi Risokoti Ri Nga Ponisa Tuva

##
A ri ri siku ro hisa hi ximumu exihlahleni xo oma.

##
Xisokotana a xi vangi na mati masiku yo tala.

##
"Ndzi lava thonsi ra mati, hambiloko ro huma eka tluka," ku rila Xisokotana.

##
Kambe hambi mberha wu omile.

##
"Loko ndzi nga ri na mati, ndzi ta fa," ku rila Xisokotana. "Ndzi fanele ku ya enambyeni lowu ndzi nga twa hi wona."

##
"Nambu wu tele naswona wu na matimba. Wu ta ku khukhula wu famba na wena," maxindyana xi n'wi tsundzuxa.

##
Kambe Xisokotana a xi ri ni torha swinene. "Ndzi ta fa loko ndzi nga nwi matsongo." Hakunene, xi fambile ku ya lava mati enambyeni.

##
Xi fambile xi hundza xintshitshi xa byanyi ehenhla ka marhavi yo oma.

##
Xi fambile ku kondza xi twa ku haxa ka mati. A ku ri nambu! A xi kota ku twa magandlati.

##
Xisokotana xi nwile mati yo titimela nkarhi wo leha.

##
A a xi tsakile hikuva a xi vonangi gandlati ri ri eku teni.

##
Xisokotana xi bvungile byanyi byin'wana lebyi a byi xi hundza. Kambe xi khukhuriwile hi mati.

##
"Ndzi pfuneni vanhoo! Ndzi kombela mi ndzi pfuna! Xi huwelela."

##
"Hatlisa, khandziya ehenhla," ku vula Tuva ro Bava ri khomile rhavi hi tontswi ya nomu ya xona.

##
"Ndzi ta tshama kwala ku kondza ndzi khensa tuva," ku vula Xisokotana.

##
Siku rin'wana loko xa ha yimile, vafana vambirhi va tile enambyeni.

##
"Ku na tuva ro basa leri taka laha ku ta nwa mati," ku vula mufana un'wana.

##
"A ndzi nga swi koti ku pfumelela vafana va dlaya Tuva ro Basa," ku anakanya Xisokotana.

##
Endzhaku ka sweswo, Tuva ro Basa ri hahela ehansi ku suka emurhini ku ya nwa.

##
Xisokotana a xi ri na miehleketo.

##
Xi tlulerile eka nenge wun'we wa mufana.

##
Mufana u tlurile. "Yoo!" a ba huwa.

##
Tuva ro Basa a ri chavisa kutani ri hahile ku va ri hlayiseka.

##
Leyi hi yona ndlela leyi Xisokotana xi nga khensa Tuva ro Basa ku va xi ri ponisile.

##
* License: [CC-BY]
* Text: Kholeka Mabeta
* Illustration: Wiehan de Jager
* Translation: Mkomati John Mongwe
* Language: ts
