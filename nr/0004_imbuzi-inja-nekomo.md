# Imbuzi, Inja Nekomo

##
Imbuzi, inja nekomo bezibangana abakhulu. Ngelinye ilanga bathatha ikhambo ngeteksi.

##
Kuthe nasele bafikile lapha ekade baya khona, umtjhayeli weteksi wababawa bonyana babhadale imali yesikhwelo iteksi. Ikomo yona yabhadala.

##
Inja yona yabhadala imadlana encani ngombana beyiphethe imali etjhodako.

##
Kuthe umtjhayeli afuna ukunikela inja itjhentji, imbuzi nakuya idla phasi iyabaleka.

##
Umtjhayeli wasilingeka bese wakhamba azange asanikela inja itjhentjhi yakhe.

##
Ngikho nanamhlanje inja igijimisa ikoloyi nayikhambako ngoba ifuna umtjhayeli ayinikele itjhentji yayo eyikolodako.

##
Bese kuthi iimbuzi zibalekela zisaba itjhada leenkoloyi ngombana zisaba ukuthi zizokubanjwa ngomabana azange zabhadala ziyakoloda.

##
Ngikho nje ikomo yona ayinandaba nayeqa indlela, ithatha isikhathi sayo ngombana iyazi ukobana yona ayikolodi muntu.

##
* License: [CC-BY]
* Text: Fabian Wakholi
* Illustration: Marleen Visser
* Translation: William Jiyana
* Language: nr
