# Ipisi neNyoni

##
Ipisi nenyoni khebaba bangani
abakhulu, nanoma bebahlukene
ngeendlela ezinengi.
Inyoni beyikghona ukuphapha
kodwana Ipisi yona beyikhona
ukukhamba kwaphela.


##
Ngelinye ilanga Ipisi, ifuna
ukwazi okuthileko ngomngani
wayo, yabuza inyoni, “Kgani
yini into emhlophe le ehlala
ingaphasi kwentamo yakho?”


##
Inyoni yaphendula, “Yinyama enonileko enamafutha
engivame ukuyidla esbhakabhakeni. Sengiyidle khulu nje
seyihlala isentameni yami."
Ngokuzwa igama elithi inyama, amathe athoma ukuphuma
emlomeni we pisi ngombana bekathanda inyama khulu.
Ipisi beyifuna ngawo woke amandla ukudla inyama.
Kodwana bekazakufikela ngubani esibhakabhakeni angana
maphiko wokuthi aphaphe?
“Ngiyakubawa mnganami," ibawa inyoni, “ngibawa
ungiboleke amanye wamasiba wakho ukuze ngikhone
ukuzenzela amaphiko wokuphapha. Ngifuna ukwazi
ukuphapha njengawe.”


##
Kodwana inyoni beyingadimani,
yamupha amasiba.
Ipisi yathungelela amasiba lawa
yenza amaphiko.
yawabophelela emzimbeni
wayo, beyalinga nokuphaphela
esibhakabhakeni.
Kodwana bekabudisi ngendlela
emangazako begodu namasiba
lawa bekamancani khulu ukuthi
angamphaphisa.
Kwafanele ukuthi ize nelinye
iqhinga.


##
“Ngiyakubawa mnganami," ipisi
ibawa inyoni, “ngingabambelela
emsileni wakho nawuphaphela
esibhakabhakeni?”
“Akunakinga," kwatjho inyoni.
“Ngyazi ukuthi ufuna
kangangani ukuphapha."
Asenze lokhu kusasa ekuseni.
Nalifika ilanga, ipisi
yabambelela emsileni wenyoni
njengesithembiso senyoni
baphaphela phezulu
esbhakabhakeni.


##
Inyoni yaphapha, yaphapha
beyadinwa. Kodwana Ipisi yathi,
“Khewu phaphe uyephambili
kancani mnganami!”
Phela bekabona inyama
emhlophe enonileko
enamafutha ngaphezu kwabo,
nomlomo wayo besewuzele
amathe ngokurhala.


##
Nabafika esbhakabhakeni bafikelela iqatha lokuthoma
lenyama enonileko enamafutha, ipisi yezwa ukusikinyeka.
Elinye lamasiba asemsileni laphuma! Elinye laphuma godi
nelinye godi. Inyoni yazizwa ilula, begodu izwa nobuhlungu
emsileni wayo.
Yavuma inyoni yathi:
Masiba wenyoni, zisuseni. Masiba wenyoni, zisuseni.
Kodwana ipisi yaphendula iphikisana nalokhu ekutjhiwo
yinyoni yathi:
Masiba wenyoni bambelelani, ningasuki. Masiba wenyoni
bambelelani, ningasuki.


##

##
Ekugcineni, amasiba khange
asakwazi ukubambelela. Ipisi
beyiphakathi esbhakabhakeni.
Yeqela inyama leya enonileko
enamafutha icabanga
nayingayidla, inyama enonileko
enamafutha leya izombamba.
Kodwana ithe nayithi ibamba
‘inyama’ leya, ekuzwileko beku
mamafu athambileko!


##
Ipisi bese iwa msinya kwanje.
“Sizani, sizani!” irhuwelela.
Kodwana bekunganamuntu
oyizwako. Inyoni nayo
beyilahleke emafini.


##
Ipisi yawela phasi ngokufohloka
yathula imizuzwana.
Yavuka izwa ubuhlungu
obukhulu, iphuke nedolo
begodu izele neembazi
umzimba woke.


##
Kusukela ngalelo langa kufika
nje, Ipisi iyahluza begodu izele
iimbazi umzimba woke.
Zange ikgone ukuphapha
nanamhlanjesi. Begodu yona
nenyoni abasese bangani.


##
* License: [CC-BY]
* Text: Ann Nduku
* Illustration: Wiehan de Jager
* Translation: Thamsanqa Mokoena, Sphiwe Msiza and
Victoria Masina
* Language: isiNdebele
