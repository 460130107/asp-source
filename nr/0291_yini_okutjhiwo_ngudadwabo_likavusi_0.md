# Yini okutjhiwo
ngudadwabo
likaVusi?

##
Ngelinye ilanga ekuseni ugogo
kaVusi wabiza uVusi, “Vusi, ngibawa
uthathe iqanda nanti ulise
kubabelethi bakho. Bafuna
ukwenzela udadwenu ikhekhe
elikhulu lomtjhado wakhe."


##
Endleleni eya kubabelethi bakhe,
uVusi wahlangana nabesana ababili
bakha iinthelo. Umsana munye
waphamula iqanda kuVusi
walibethanisa nomuthi. Laphuka
iqanda.


##
“Wenzeni?” kulila uVusi. “Iqanda
lela bekungele khekhe. Ikhekhe lelo
bekungelo mtjhado kadadwethu.
Uzokuthini udadwethu nakungana
khekhe lomtjhado?"


##
Abesana bacolisa ngokurhuga
uVusi. “Angeze sakwazi ukusiza nge
khekhe, kodwana nasi intonga
yokukhamba ongayinikela
udadwenu,” kwatjho munye. UVusi
waragela phambili nekhambo lakhe.


##
Endleleni wahlangana namadoda
amabili akha indlu. “Singayi
sebenzisa intonga eqinileko leyo?”
kwabuza munye.
Kodwana intonga le beyingaka qini
khulu bona ingakha indlu, yaphuka.


##
“Wenzeni?” kulila uVusi. “Intonga
leya bekusisipho sikadadwethu.
Abakhi beenthelo bangiphe intonga
ngombana baphule iqanda
lekhekhe. Ikhekhe bekungelo
mtjhado kadadwethu. Gadesi akuna
qanda, akuna khekhe, akuna sipho.
Uzokuthini udadwethu?”


##
Abakhi bacolisa ngokuphula
intonga. “Angeza sakwazi
ukurhelebha nge khekhe, kodwana
nabu utjani bokufulela buka
dadwenu,” kwatjho munye. UVusi
waragela phambili ekhambeni
lakhe.


##
Athi asakhamba ngendlela
wahlangana nekomo nomlimi.
"Utjani lobo bokufulela buqaleka
bumnandi! Ngingahlephula kancani
ngidle?” kubuza ikomo.
Kodwana utjani lobo bebumnandi
khulu ikomo yabudla boke.


##
“Wenzeni?” kwatjho uVusi. “Utjani
lobo bobu sisipho saka dadwethu.
Abakhi bangiphe bona ngombana
baphule intonga engiyithole
ebantwini abakha iinthelo emithini.
Abakhi beenthelo bangiphe intonga
ngombana baphule iqanda
lokwenza ikhekhe lakadadwethu.
Ikhekhe leli beku ngelomtjhado
wakadadwethu. Kwanje
akunaqanda,akuna khekhe begodu
akunasipho. Uzakuthini
udadwethu?”


##
Ikomo yaqolisa ngombana
beyinomrhobholo. Umlimi wavuma
bona ikomo ingakhamba noVusi
njengesipho sakadadwabo.
Awa-ke kwabanjalo uVusi
wakhamba.


##
Kodwana ikomo yabuyela kumlimi
ngesikhathi samadina/isidlo
sebusuku.
uVusi walahleka ekhambeni lakhe,
wafika lada emtjhadweni ka
dadwabo. Abayeni bebasele badla.


##
“Ngizokwenza njani," kwatjho u
Vusi. “Ikomo ebalekileko
bekusisipho sakadadwethu,
endaweni yotjani bokufulela abakhi
abangiphe bona. Abakhi bangiphe
utjani ngombana baphule intonga
engiyithole ebantwini abakha
iinthelo. Abakhi beenthelo bangiphe
intonga ngombana baphule iqanda
lokwenza ikhekhe lakadadwethu.
Ikhekhe leli beku ngelomtjhado
waka dadwethu. Kwanje
akunaqanda, akuna khekhe begodu
akunasipho.”


##
Wathula kancani udadwabo lika Vusi
aqabanga, bese wathi, "Vusi
mnakwethu anginandaba nezipho.
Begodu anginandaba nekhekhe!
Silapha soke ndawonye, ngijabulile
kwamambala. Njenganje mbatha
izambatho zakho ezihle sigidinge
ilanga leli."
uVusi wenza njalo kwabamnandi
emnyanyeni.


##
Yini okutjhiwo ngudadwabo
likaVusi?
* License: [CC-BY]
* Text: Nina Orange
* Illustration: Wiehan de Jager
* Translation: Tshabalala Amanda and Sekgosana
Thulisile
* Language: isiNdebele
