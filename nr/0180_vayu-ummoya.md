# Vayu ummoya

##
Soke isikhathi
nangiceda ukuhlamba
ngamanzi wami
atjhisako.
Umzimba wami omanzi
uzwakala upholile,
upholile, upholile.
Yini eyenza lokho
kwenzeke?
Vayu, ummoya!

##
Ibisi elingekomitjini
yami - litjhisa khulu,
litjhisa khulu. Kodwana
maduze likulindele bona
ngili rhubule. Ngubani
owenza lokho
kwenzeke?
Vayu, ummoya!

##
Amarharideni
aphephetha arhuhle
ubuso bami kamnandi.
Ngubani owenza lokhu
kwenzeke?
Vayu, ummoya!

##
Umbani uhlaba kude le.
Amafu anzima akhamba
ngendlela yami.
Ngubani owenza lokho
kwenzeke?
Vayu, ummoya!

##
Amataka aya ngapha
nangapha begodu
amakari ayaphephuka.
Amathuthumbo awela
phasi ngesineke.
Kwenziwe ngubani koke
lokhu?
Vayu, ummoya!

##
Kude nendlu, siyadlala,
sele ngikhona
ukunukelela amaswidi
umma awalungisako.
Ngubani owenza lokhu
kwenzeke?
Vayu, ummoya!

##
Irhalasi liwa efesdirini
liduleka phasi
liyaphuka. Ngithabile
bengingekho. Ngubani
odlala ngokulelesa
okumbi kangaka?
Iye, bekungu Vayu,
ummoya!

##
Kulila umlozi.Isitimela
siyangena.
Angiboni kodwana
ngizwa itjhada laso.
Ngubani owenza lokho
kwenzeke?
Vayu, ummoya!

##
Awubonakali.
Awuzwakali.
Wenza woke umsebenzi
ngesidu.
Kungaba ngubani?
Iye!
Ummoya!

##

##
* License: [CC-BY]
* Text: Madhuri Pai, Rohini Nilekani
* Illustration: Rijuta Ghate
* Translation: B Sibiya, TM Mabaso
* Language: nr
