# UTitjhere Nkosi

##
Lo ngutitjhere wami.
Ibizo lakhe nguTitjhere Nkosi.
Ungithanda khulu kwamambala.

##
UTitjhere Nkosi usifundisa
amatjhada nabokamisa.
Sele ngikwazi ukuthi a, e, i, o, u.

##
UTitjhere Nkosi sele asifundise
umbala obovu, ohlaza
kwesibhakabhaka, ohlaza
satjani, osarulana kanye
nonzima.

##
Ngesikhathi sokulala UTitjhere
Nkosi usivumela ingoma ukuze
silale.
Uvuma ingoma edunduzelako.

##
Umdunduzelo uvunywa ngalindlela:
Kulala okuqwebezelako nikela ngamehlwakho
Ukumomotheka kukulindele nawuvukako
Lalani nthandwa ezihle, ningalili
Mina ngizonivumela umdunduzelo omnandi.

##
Utitjhere Nkosi wazi iindatjana ezinengi.
Usicocela iindatjana ezahlukahlukeneko ngamalanga woke
weveke.

##
NgoMvulo usicocela iindatjana
ezikhuluma ngamadoda
alungileko.

##
Ngelesibili usicocela iindatjana
ezikhuluma ngabomma
abalungileko.

##
Ngelesithathu usicocela
iindatjana ezikhuluma
ngemihlobohlobo yeenthuthi.

##
Ngelesine usicocela iindatjana
ezikhuluma ngezokulima.

##
Kuthi ngelesihlanu utitjhere
Nkosi asibawe bonyana sicoce
zethu iindatjana eklasini.

##
Utitjhere wethu ngutitjhere
olunge khulu ephasinapha.
Nangikhulako ngifuna ukufana
notithere Nkosi.

##
* License: [CC-BY]
* Text: Lawrence A. Konjuro
* Illustration: Vusi Malindi
* Translation: Emly Msimango. Busi Sibuyi
* Language: nr
