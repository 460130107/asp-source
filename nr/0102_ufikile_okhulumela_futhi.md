# UFikile okhulumela futhi

##
Ekadeni kwakukhona
umntazana ibizo lakhe kungu
Fikile, ahlala nonina. UFikile
kwabe kumumuntu okhulumela
futhi, begodu
bekangazitshwenyi ngokulalela
unina lokha nakamkhuzako
ngokukhulumela futhi kwakhe.

##
UFikile waye anokghari
obekahlala maqalanga nesikhisi
lapha bekuhlala khona uFikile.
Ngelinye ilanga ukghariyakhe
waphathwa kugula.

##
Unina kaFikile wabe
amatasatasa ngalelo langa,
begodu kwabe sekuhlwile lokha
nakamthuma bona asele
ukghariyakhe ukudla.

##
Endleleni wahlangana nepisi
eyazitjhugulula yazenza
umuntu, uJabu.

##
UJabu wabuza uFikile bonyana
uphetheni, wamphendula wathi,
“Ngiphethe inyama, amaqanda
Kanye nebisi."
Kanti unina, wabe amkhuzile
bona angatjho litho bonyana
uphetheni.

##
UFikile waphinde watjela uJabu
bona ukudla lokhu usela
ukghariyakhe osele agula.
Wathoma uJabu waginya
amathe ngomqabango obesele
anawo ngenyama ephethwe
nguFikile.

##
Wagijima uJabu waya emzini
kakghari kaFikile ngaphambi
kobana yena afike.

##
Wafika waginya ukghari
kaFikile, wathi ngemvakwalokho
waziphuthela ngengubo ukghari
kaFikile waye aziphuthele
ngayo.

##
Wafika uFikile, wathola indlu
ithule ithe du! Wangena
ngaphakathi warhuwelela
ukghariyakhe, “Kghari, ukuphi?”

##
Akhenge athole ipendulo,
wabona bonyana angene
ngekumbeni engaphakathi
lapha bekulala khona
ukghariyakhe. Warareka lokha
nakabona kunomuntu
oziphuthele ngengubo ekulu.

##
Wabuza uFikile, “Kghari
kubayini iindlebe zakho zizikulu
kangaka namhlanje?”
waphendula uJabu
angaphakathi kwengubo,
“bonyana ngikghone ukukuzwa
kuhle."

##
Wabuza godu uFikile, “Kghari,
kubayini amehlwakho amakhulu
kangaka namhlanje?”
Waphendula uJabu wathi,
“Wonyana ngikghone
ukukubona kuhle.”

##
Wabuza kwamaphelelo uFikile
“Kghari kubayini umlomakho
umkhulu kangaka namhlanje?”
Waphendula uJabu wathi,
“Bonyana ngikghone
ukukuginya.”
Weqa embendeni uJabu,
waginya uFikile.

##
Ngombana uFikile waye
amumuntu okhulumela futhi,
bekakhuluma nalokha
angaphakathi kwamathumbu
kaJabu.
Waye abuza imibuzo
engapheliko.

##
Waphetha ngokudinwa uJabu
ngemibuzo kazi eminengi
kaFikile, wabona bonyana
kuncono amkhafule.

##
UFikile nokghariyakhe
balanyulelwa babantu abahlala
kuleyo ndawo, kusukela ngalelo
langa uFikile khenge
asakhuluma khulu nabantu
angabaziko.

##
* License: [CC-BY]
* Text: Gaspah Juma
* Illustration: Jesse Breytenbach
* Translation: Gaspah Juma, Nompumelelo Sibiya & Pilusa Thobile
* Language: nr
