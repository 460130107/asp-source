# UFudu uthola indlu yakhe

##
Ngelinye ilanga uFudu wayekhamba esikghweni. Bekafunisisa. Bekaqalisisa kude
naphasi etjanini. Wahlangana noMneke.

##
“Kukhona okufunako?” kwabuza uMneke.
“Iye, Mneke, ngifunana nendlu yami. Akhange uyibone,
ngethutjana na?"
UMneke wathi, “Awa, akhange, kodwana ngizakusiza
ukuyifuna!"

##
Wakhwela emgogodlheni kaFudu. UFudu wakhamba athwele uMneke
emgogodlheni. Bafuna bafunisisa, kodwana belingekho itshwayo lendlu. Ilanga
beliphezulu emafini.

##
Ngemva kwesikhatjhana bahlangana noSotjhara. “Kukhona enikufunako?”
kwabuza uSotjhara.
”Iye Sotjhara, ngifunana nendlu yami. Akhange uyibone, ngethutjana na?"

##
uSotjhara wathi, “Awa, akhange,
kodwana ngizakuzisa
ukuyifuna!”
Wadlalisa amaphiko wakhe
begodu waphapha wakhamba.
“Kodwana ungigijimela khulu,”
kwakhononda uFudu. uSotjhara
wabuya. “Kulungile,
ngizakweqayeqa nami.”

##
UFudu waragela phambili, bano
Mneke nosoTjhara bazigedle
emgogodlheni. Bacala
bacalisisa, kodwana belingekho
itshwayo lendlu. Ilanga bese
lehlele phasi kancani emafini.

##
Ngemva kwesikhatjhana bahlangana noNombongwe. ”Kukhona enikufunako?”
kwabuza uNobongwe.
“Iye, nombhongo, ngifunana nendlu yami, akhange uyibone, ngethutjana na?”

##
Nombongwe wathi: “Awa,
akhange, kodwana ngikuzasiza
ukuyifuna!”
Weqela emgogodlheni kaFudu
bakhamba, noMneke noSotjhara
no Nombongwe bahleli
emgogodlheni wakhe. Bafuna
bafunisisa, kodwana belingekho
itshwayo lendlu. Kwathoma
ukubetha ummoya olula.

##
Ngemva kwesikhatjhana bahlangana neKhondlo. Belimatasatasa ngengadi
yeembali.
“Kukhona enikufunako?" kwabuza ikhondlo. “Iye, Khondlo, ngifunana nendlu
yami, akhenge uyibone, ngethutjana na?"

##
Ikhondlo lathi: “Awa, akhange
kodwana ngizakusiza
ukuyifuna!” leqela
emgogodlheni kaFudu.
“Jama, angekhe ngatjhiya
iimbali zami emva.”
UFudu wajama. Ikhondlo
lazithabulula ladobha iimbali
zalo.

##
Ufudu waragela phambili,
noMneke noSotjhara
noNombongwe nekhondlo
emgogodlheni wakhe. Bafuna
bafunisisa, kodwana belingekho
itshwayo lendlu.
Umoya wathanyelela amakari
eenyaweni zikaFudu. UFudu
wadinwa. “Nibudisi,” wadosa
umoya.

##
Umoya weza ngamandla.
Isibhakabhaka sabanzima.
“Oh, iphi indlu yami?” kwabuza
uFudu.
Isivungungu sabhodla entabeni.
Kuza izulu.
“Oh, iphi indlu kaFudu?”
kwabuza uMneke noSotjhara
noNombongwe neKhondlo.

##
Umoya wavunguza begodu wabetha. Wavuthela uMneke noSotjhara no
Nombongwe neKhondlo wabasusa emgogodlheni kaFudu.

##
Kweza isinanja, ko-ko-ko. UFudu wathukwa warhunyela ngemgogodlheni wakhe.
Kwafuthumala begodu kwahlaleka.
“Oh, nasi indlu yami!”

##
“Oh, nasi indlu yami!”

##
* License: [CC-BY]
* Text: Maya Fowler
* Illustration: Katrien Coetzer
* Translation: Thulani Sombili, Khensani Mdaka
* Language: nr
