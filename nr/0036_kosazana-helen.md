# Kosazana Helen

##
Hlanganani nomngani wami uHelen.
Ubelethwe endaweni encani
yeKaroo ebizwa bona yi Nieu
Bethesda. Bekungekho okunengi
okwenzakalako endaweni le.
Kodwana wenze koke komhlaba
lana . begodu ungenzele lana.
Wangithiya ngendlu. Egade ibizwa
ukuthi yi "isikhova sendlu".

##
Abobunti baka Helen abalithoba
nabodadwakhe bakhulele lana
kodwana ngesikhathi afika
bakhamba. Kodwana usese
nabodadwakhe abanye u Annie
kunye no Alida.
uHelen bekangana bangana
bangani labekahlala khona kodwana
bekangana ndaba.
Sukela ekuthomeni uHelen wenze
izinto ezihlukile kunabanye abantu.

##
Ngemva kokobana udadwakhe
akhembe ekhaya, uHelen usale
wahlala ayedwa nabazali bakhe.
Bekamuthanda umamakhe,
kodwana bekazonda ubabakhe.
Woke umntu bekavumelana naye
kobana ukuyindoda emangazako.
Udadwakhe omkhulu uAlida beka
khamba umhlaba mazombelele.
Ngelinye ilanga udadwakhe
wamuthumela iposita karada aseEgypt.
Enqodweni yakhe wabona ikosi
kunye namaphiramidi kunye nama
kamela esanteni.

##
Makakhulako , uHelen bekafunda
intori zendaweni ezikude. Kodwana
bekathanda inkondlo ezivela ePersia
phakathi kwe-East.
Wabhudanga avakshele ulwandle
ngelinye ilanga,wabeka izinto
zelwandlwe eduze kwetafula yakhe
, aqabanga bona angezwa
ngendlela bezibanga ishada ngayo
elwandle.
kodwaba iinkhova bekuzinto
azithanda khulu.

##
UHelen bekathanda incwadi
neentori khulu waze wakhetha
ukuba ngititjhera. Bakazimisele
kuba yititjera. Wahlangana
noJohannes Pienaar. Naye bekangu
titjhera, angumbali begodu adlala
imidlalo yakumabonakude.
wamutjela bona babaleke.

##
uHelen no Johannes batjhada.
Bakhamba indawo ezinengi
bafundisa begodu badlala imidlalo.
uHelen waqabanga bona ukuthoma
umndeni njengodadwabo kuphelile.
kodwana bekungasinjalo yena
nomyeni wakhe bebahlala balwa.
uMaka Helen wagula khulu
ngalokho wabona kuncono abuyele
ekhaya.

##
uHelen bekangakajabuli neze
ngombana umamakhe bekagula
khulu kodwana ubabakhe bekahlala
alwa. Wayiqina kuya angatjeli
abantu. Abantu baqabanga bona
akusuye umuntu walapha. Ngalobo
busuku umamakhe wahlongakala,
walisa ikeresi likhanya duze
nombede wakhe ubusuku boke.
Ngesizo lelo elincani,uHelen zange
asabe ukuhlala ebumnyameni.
kodwana ukhumbule bona, thina
iinkhova sikhona. sikuqalile, biza u
wooooh!.

##
UHelen wabona kuncono bona
azakhele ikusasa elikhanyako,
wathoma ngokutjhentjha indawo
ehlanukwakhe. Bekafuna isizo.
Amadoda ayithathu u-Adams, Piet
van Merwe kunye no Koos Malgas,
benza zoke izinto azibhudangako
ngesamende kunye nedrada. Waya
etonini yakhe wafaka iinlwane
ezifana nokatsu no
mamnomalambo, nekhova ezinengi.
Irada leyo bekayifakile wabhala
isikhombiso esithi: "lona mhlaba
wami."

##
Emini u Helen wathatha izinto
ukuzifundisa ukubamba
umkkhanyo. Wathatha amadlazi
neempili, khandlela kunye
nalamaladi. Yoke into engakhanya.
Wakhanyisa yoke indlu. iimpili
zenza umkhanyo. Ngemva
kwalokho ubabaka Helen wabhubha
wasala ayedwa nendlu. woke
ubusuku bekalala eenkumbeni
ezihlukileko .bekahlala akhetha leli
elibonisa inyanga ne neekanyezi
kuhle.

##
Abantu base Nieu Bethesda
bebandlula etonini kaHelen baqale
zoke iinlwane ezise tonini. Abanye
abantwana bendawo leyo
bebamlethela amabhodlelo
weenlwane zakhe bese bamubize
"kosazana Heleni''. Bekahlala
abathokoza ngamaswidi. Abanye
bebangana musa.
Bebamubiza ngamagama bese
baphosa ngamatje emazekeni.
uHelen wamotjho yoke imali yakhe
alungisa indlu waphila ngesinkwa
netiye emnyama kuphela. Wabhala
encwadini yakhe ukuthi:
"Nangingedwa ngiyajabula."

##
Itoni yakhe yakhula beyakhula,
kwaze kwafika lana kungasena
ndawo yeenlwane ezinye.
Kosazana Helen bekadiniwe nje.
Izandla zakhe beziqinile begodu
zibuhlungu. Amehlo wakhe
bekangasaboni kuhle ngokusebenza
ngamadlazi amancani.
Bekangasabi ukuhlala ayedwa.
kodwana bekasasaba ubumnyama.
Begodu umhlaba wakhe bewuba
mnyama mnyama. Bekazi ukuthi
maduzane bekangekhe asakghona
ukubona.

##
Kodwana nakavala amehlo wakhe
kokuqina, kosazana Helen zakhe
abona ubumnyama. Wabona ilanga
kunye nenyanga kunye neekanyezi.
Wabona indoda ehlakaniphile kunye
nommanomlambu, kamela kunye
nabokatsu, nabantu abagidako
kunye neenkhova ezinamehlo
amakhulu anombala wehlabathi
angathi ayalila.
Kodwana sisajamile lana namhlanje,
nangendlela asitjhiya ngayo, etonini
ayenzako, siqale etjhona langa.

##
* License: [CC-BY]
* Text: Jacqui Lâ€™ange
* Illustration: Wendy Morison
* Translation: Thulisile Masilela
* Language: nr
