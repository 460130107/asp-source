# Uthimba Uyaphulukisa!

##
UGobani kwakuyindoda ede khulu. Abantu bendawo bebambiza ngokuthi nguGobani izimuzimu elilungileko, ngombana bekathulile begodu anomusa. Bekangafani nomhlobo wamazimuzimu ayingozi afana nalawa enifunda ngawo.

##
UThimba obekahlala eduze noGobani bekumtlhuwisa ukubona uGobani ahlupheka ngokusebenzisa ilembe lakhe elifitjhani, nofana nakakhothamako lokha kufanele aphume emnyango wendlu yakhe.

##
UThimba ubuza uGobani, "Ubude bakho bungangani?" UGobani uyafunisela, "Ngingaba pheze bubude obu-2,5m." Walala embhedeni wakhe lokha nakahlathululako, wathi, "Ngiyazi kobana umbhedo wami unobude obu-1,5m. Uyabona nawe bonyana iinyako zami zidlulele ngale kombhede ngobude obungaba yimitha eyodwa, okutjho ukuthi nginobude okungenani obu-2,5m."

##
UThimba bekanecebo eliyifihlo.

##
UGobani uthe nakafika emzini, wehla etsikirini yakhe, wafinyana iwoma labantu abanomusa bambungelela. "Lotjha Zimuzimu elilungileko," iKosi yendawo yamukela uGobani. "Isokana uThimba usibikele bonyana uqalene nemiraro eminengi epilweni, njengombana umude khulu nje!"

##
Abantu bendawo basebenza ubusuku boke ukuqinisekisa bonyana uGobani uthola koke akutlhogako kunobukhulu obulingana naye.

##
Okulandelako abantu bendawo basiza uGobani ukwenza igoseni lendlu yakhe elide elinomyango omutjha. Buwumude kunoGobani, ukuze angasakhothami lokha nakangena ngendlini, bawenza kuhle nje.

##
Kwalandela umbhede omutjha onamalageni neengubo ezide ngokwaneleko ukumbesa woke umzimba kaGobani omude ukusuka ehloko ukufika eenyakweni zakhe.

##
IKosi yabawa omunye wabantu abasebenza ngeensimbi kobana enzele uGobani itsikiri ekulu khulu. Beyinekheriyana ekulu ngokwaneleko ukuhlalisa uThimba noChoke.

##
Umbazi wendawo wenzela uGobani itafula eliphakamileko ukuze ahlale adlele kilo.Imilenze yetaful kufanele ibe nokuphakama okungaba mamitha a-1,5. Okwamanje nakahlezi asidla iinyako zakhe zithinta phasi.

##
Ilembe elitjha likaGobani lenza kwabalula ukulima nokuvuna. Isivande sakhe sakhula saba lihlathi! UGobani ubeka umantji ozele iinthelo ngaphandle komnyango wangaphambili wendlu wakhe uwubekela abantu bendawo, le bekuyindlela ebekatjengisa ngayo ukuthokoza ebantwini bendawo ngerhelebho labo. 

##
* License: [CC-BY]
* Text: Cornelius Gulere
* Illustration: Catherine Groenewald
* Translation: Phephelaphi Mnguni
* Language: nr
