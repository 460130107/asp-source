# Ipungutjha engumahlakaniphana itererha udumbana osithingithingi

##
Kwasuka sukela, ngelinye ilanga
uqongo we pungutjha wavuka
ekuseni ngesimerimeri, bekade
alambe kwamambala.
Amathunjanakhe bekade
arhidla isililo sendlala. GRrrrrr!
Weqela phezulu afuna ukudla
ngapha nangapha.

##
Warareka hlangana nemithi
emangweni isikhathi eside
ngaphandle kokufumana okuya
ngethunjeni. Ilanga belitjhisa
tle. Ipungutjha enguqongo
ithayiza kodwana angaboni
kuhle eduze kwakhe ngebanga
lendlela.

##
Yarhidla isililo ipungutjha
“Aaaauuuu” yawela ngesizibeni
samanzi esiphambi
kwamehlwakhe,phela indlala
iziphamandla yeke-ke akhange
abone bona kunesiziba phambi
kwakhe.

##
"Mmayeee ingwani yami!"
phela uyakhumbula. "Kufanele
ngiphume ngapha
ngesizibeni.Nakungasinjalo
ngizakubulawa yindlala."

##
Ipungutjha enguqongo yarhidla
esikhulu isililo yamemeza
"Ngisizani! Ngibawa isizo!"
Udumbana udla utjani
phetjheya kwesiziba esizele
amanzi. Ngetjhudu wezwa bona
yipungutjha elilako watjhinga
ngesizibeni ngebelo.

##
"uMraro yini?" udumbana
abonakale mbala bona
liyamkghabhudlha isizi. "Amanzi
wesiziba la amnandi
kwamanikelela.Nginesizungu
nangiduda ngingedwa.Yewize
sidude sobabili."

##
"Ilanga litjhisa khulu" kutjho
udumbana. "Ngaphandle
kwalokho angikwazi ukududa
mina."
"Yeqela ngaphakathi
ngizakusiza bona uphume,"
kuthembisa ipungutjha
enguqongo.

##
Mbala udumbana eqele
ngesizibeni ngelikhulu ithabo.
Ipungutjha enguqongo yeqe
iphumele ngaphandle ifese ife
ibulawakutlitlitheka, ihleke
beyiphume iminyembezi
ngemvakwalokho idle phasi
ngebelo ibaleke. Udumbana
wacwila wabhalelwa kuphuma
ngemanzini, wamemeza wathi,
"Sizani! Ngibawa isizo!"

##
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Gatsheni N.W Hlophe L.E Mabena B.E
* Language: nr
