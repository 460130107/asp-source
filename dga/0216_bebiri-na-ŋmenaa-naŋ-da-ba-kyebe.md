# A bebiri na Ŋmenaa naŋ da ba kyebe

##
Ŋmenaa la gaa ka o te puori o yɔɔ kyiu. Kyiu da kpeɛrɛ la a saluoni lombori na kaŋa. Ŋmenaa naŋ da wa gara o yeli ko la sagama, "N na leɛ wa la wieũ zaa."

##
Ŋmenaa naŋ da wa gaa baare, a tanne da de la ba zutarepeɛle leŋ.

##
Saseɛ ne teere da ŋmeɛrɛ la nɔkpeɛne. A teere suuri da iri. Ka ba da lɔɔ a vaɛ yaare zie zaa.

##
Ka a saluoni da ŋmoonɔ yɛlɛ. O suuri da iri la.

##
A sagama poore da sããɛ la ne a yɛlɛ ama. Ba da piili la a kono. Nentan da zoro la.

##
A andonɛɛ zaa da morɔ la kõɔ poɔ.

##
A saluoni lombori kaŋa na soba poɔ meŋ, ŋmenaa da erɛ la siri a na yi a yɔɔ kyiu zie. O da mogre la o noɔre a eŋ o baaebaae.

##
Saluoni naŋ da wa nyɛ ka a ŋmenaa la puro waana ne a o veɛloŋ zaa, o poɔ da pɛlle la. Ka a tanne meŋ da yɛrre ba vaɛɛ a sereŋ veɛla yaga zaa.

##
Ka saseɛ da gaa gbire. Teere meŋ da leɛre la ba nuuri a laara morɔ.

##
Sagama poore da pɛle la ba naŋ da la nyɛ ba ma ŋmenaa. Ka ba da leɛ gaa te deɛnɛ.

##
Tebilii ane mõɔ da pur yi la teŋa a puori ŋmenaa. A andonɛɛ za da nyegrɛ la.

##
Ŋmenaa veɛloŋ da kyaã la a zie zaa. "N ba yeli ka N na leɛ wa la," ŋmenaa la da yele ne eŋyuo.

##
* License: [CC-BY]
* Text: Khothatso Ranoosi, Marion Drew
* Illustration: Jesse Breytenbach
* Translation: Jonathan Gilbieri (OLE Ghana)
* Language: dga
