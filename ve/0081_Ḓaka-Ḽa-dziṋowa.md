# Ḓaka Ḽa Dziṋowa

##
Muvhundu wa Sinyaire wo tingiwa nga zwikwara. Ṋowa nnzhi dzi dzula ḓakani henefho zwikwarani. Vhathu vha vhidza Ṋowa khulwanesa Unyalego. Ṋowa iyi i ofhisa vhathu vhanzhi ngauri yo vha I tshi kona u mila mbudzi yothe na nngu.

##
Ḓuvha liṅwe Apiyo, Aioh na Atieno vho vha vha tshi khou ya ḓakani u reḓa khuni. Makhulu wavho vha vha eletshedza uri vha thanyele Unyalego. "Ni songo dzhia tshiṅwe tshithu nga nnḓa ha khuni fhedzi." Fhedzi Ajoh ha ngo thetshelesa makhulu wawe.

##
Vhasidzana vha ṱuwa na mafhi, miomva na mirambo na maḓi. Vha dzhia thambo dza u vhofha khuni na mbaḓo i fhiraho ya u rema khuni. Vha mbo ḓi livha ḓakani.

##
Nḓilani vha haseledza na u sea. Nga u ṱavhanya Apiyo, muhulwane wavho ari, "Fhumulani. Ri khou swika hune Unyalego ya dzula hone."

##
Atieno a vhudza vhaṅwe ari, "Vhonani maṋo a musuku a Unyalego khea. Kha ri a dzhie." Apiyo a vha humbudza zwe makhulu vha vha kaidza uri vha songo dzhia na tshithihi ḓakanai nga nnḓa ha khuni fhedzi.

##
Ajoh ari "Thi fhulufheli makhulu. Ndi humbula uri vho sokou ḓi ambela uri ri si thivhela uri ri wane zwine ra ṱoḓa, vha na vivho. Ndi ḓo dzhia maṋo a musuku." Murathu na mukomana wawe vha vhilaela. "Ajoh ro ni kaidza," Ajoh a si vhe na ndavha.

##
Unyalego ya bvelela nga tshenetsho tshifhinga u ḓa u ṱoḓa mano ayo. Ya sinyuwa musi i tshi wana uri mano ayo a musuku haho. Zwenezwo ya pfa vhasidzana vha tshi amba na u sea. Ya dzumbama fhasi ha tombo thungo ha ndila ine vhasidza vha ḓo fhira ngayo.

##
Vhasidzana vha hwala khuni dzavho. Nga u ṱavhanya vha pfa "Hzzzzzzzz!" Vha ofha vha lingedza u dzumbama. Unyalego yo vha yo vula mulomo woṱhe yo no ḓiimisela u luma.

##
Unyalego ya vhudzisa vhasidzana, "Ndi nnyi o dzhiaho maṋo anga a musuku?" Vhasidzana vha si fhindule. Ṋowa ya dzudzanya u linga vhasidzana. "A si na mulandu u ḓo kona u imba a sa khakhi. U ḓo ya hayani na khuni dzawe. A re na mulandu u ḓo khakha a tshi imba. U ḓo vha zwiḽiwa zwanga, maḓuvha mararu a ḓaho."

##
Apiyo a thoma u imba nga ipfi ḽo ṱambaho. Atieno na ene a imba ulwo luimbo.

##
Mafheleloni ha tevhela Ajoh o tshuwa, a sendela phanḓa a thoma u imba. Ipfi ḽa bva ḽi na vhuaḓa na maipfi o khakheaho. Unyalego ya ṱavha mukosi, "A ni koni u imba zwavhuḓi sa vhala vhaṅwe?" Ṋowa ya mbo di zwi ḓivha uri Ajoh ndi ene o dzhiaho maṋo a musuku.

##
Unyalego ya mila Ajoh. Avha vhaṅwe vha shavhela muvhunduni wa havho vha vhudza vhathu zwo iteaho.

##
* License: [CC-BY]
* Text: Joseph Sanchez Nadimo
* Illustration: Rob Owen
* Translation: Maphaha Tshimangadzo Nelson
* Language: ve
