# Ṅwana Wa Nḓou Aṱoḓaho U Ḓivha.

##
Muṅwe na muṅwe u a ḓivha u ri nḓou i na ningo ndapfusa.

##
Fhedzi kale ningo ya nḓou yo vha i pfufhi nahone yo khwaṱha. I tshi nga tshienda tsho nambatela vhukati ha tshifhaṱuwo.

##
Ḽiṅwe ḓuvha ha bebwa ndowana. Nḓowana yo ṱoḓa u ḓivha nga ha zwithu zwoṱhe. Nḓowana yo vha na mbudziso kha phukha iṅwe na iṅwe.

##
Yo ṱoḓa u ḓivha nga ha thudwa. "Ndi ngani ni na mukulo mulapfu," ya vhudzisa.

##
Yo ṱoḓa u ḓivha nga ha Tshugulu. "Ndi ngani lunanga lwau lu na ṱhodzi i fhiraho?"

##
Yo ṱoḓa u ḓivha nga ha Mvuvhu. "Ndi ngani ni na maṱo matswuku." Hu vhudzisa nḓowana.

##
Ya ṱoḓesa u ḓivha nga Ngweṋa. "Ngweṋa i ḽa mini nga tshifhinga tsha tshiswiṱulo." Nḓowana i a vhudzisa.

##
"Ni songo vhudzisa mbudziso yo raloho," vhe vha ralo ndi mme awe. Ya ṱuwa yo sinyalala.

##
Nga u ṱavhanya Funguvhu ḽa fhufhela fhasi kha nḓowana. "Ntevheleni mulamboni. Ni ḓo vhona uri ngweṋa i ḽa mini nga tshiswitulo." Funguvhu ḽa ambesa nga maanda.

##
Nḓowana ya tevhela funguvhu mulamboni.

##
Nḓowana ya fhanda vhukati ha ṱhanga ya swika ya ima khunzikhunzini. Ya lavhelesa ngomu maḓini. Ngweṋa yo vha i ngafhi?

##
"Hu rini," ḽe ḽa ralo ndi tombo ḽi re tsini na khunzikhunzi ya mulambo. "Ndi hone," i no ralo ndi nḓowana. "Ni nga mmbudza uri Ngweṋa i ḽa mini nga tshifhinga tsha tshiswiṱulo?" i a vhudzisa.

##
"Kwatamani ndi ḓo kona u ni vhudza," ḽe ḽa ralo ndi tombo. "Fhasi – fhasi" ndi tombo ḽo ambaho nga u ralo Nḓowana ya kwatamela fhasi.

##
Nga u ṱavhanya ningo ya nḓowana ya farwa nga mano a Ngweṋa. "Ngweṋa i ḓo ḽa inwi nga tshifhinga tsha tshiswiṱulo." Funguvhu ḽa ralo ḽi tshi tou ambela nṱha, ḽa mbo di fhufha.

##
Nḓowana ya sendela murahu nga milenzhe yayo yo khwaṱhaho ya kokodza, ya kokodza u dovha na u dovha fhedzi ngweṋa ya si litshedze ningo.

##
Ningo ya nḓowana ya tatamuwa na u tatamuwa, ya tatamuwa na u tatamuwa. Zwenezwo "bi" ya wela murahu.

##
Ngweṋa ya nzwaṱimela maḓini. Yo vha i khou vhilaela nga u ponyokisa tshiswiṱulo tshayo.

##
Nḓowana ya sedza kha ningo yayo. Yo vha yo tatamudzwa ya lapfesa. Yo vha i khou balelwa u vhona mafhelelo ayo.

##
Ningo yo vha yo lapfa lune nḓowanan ya kona u fula mitshelo i re matavhini malapfu lapfu.

##
Ningo yo vha yo lapfa lune ya kona u ṱamba muvhili yo ka maḓi ngayo. U bva lenelo ḓuvha nḓou dzoṱhe dzo vha na musingo mulapfu u re na mushumo.

##
* License: [CC-BY]
* Text: Judith Baker
* Illustration: Wiehan de Jager
* Translation: Maphaha Tshimangadzo Nelson
* Language: ve
