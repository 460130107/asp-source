# Maguru U Ṋekedza Milenzhe

##
Kale-kale phukha dzo vha dzi sina milenzhe. Dzo vha dzi tshi to kokovha fhasi.

##
Vhathu vhone vho vha vhe na milenzhe, ngauri Maguru o vha fha milenzhe.

##
Liṅwe ḓuvha Maguru a dzudzanya u fha phukha milenzhe. A tshimbila u mona na muvhundu a tshi khou ḓivhadza nga khudzaipfi. U khou ṱoḓa phukha dzi tshi tshimbila sa vhathu.

##
Phukha dzo takalela u pfa uri dzi ḓo fhiwa milenzhe. Phukha iṅwe na iṅwe yo vha i khou ṱoḓa u vha na milenzhe uri i kone u tshimbila na u gidima. Dza imba dza dzungudza mitshila na u ṱharamudza phapha.

##
Phukha dza kuvhangana dza amba nga vhukonḓi ha u kokovha. Mavu na matombo zwi hwaya thumbu musi zwi tshi kokovha. Milenzhe i ḓo thusa uri zwi ime zwi vhone kule sa zwine vhathu vha itisa zwone.

##
Musi tshifhinga tsho swika phukha dza kokovha dza ya nḓuni ya Maguru u wana milenzhe. Thudwa ndau, mbila, nngweṋa na zwiṋoni zwa rwa muduba uri zwi ṋeiwe milenzhe.

##
Phukha dza fhiwa milenzhe mina. Zwiṋoni zwa fhiwa milenzhe mivhili.

##
Phukha dza vhonala dzi na milenzhe yo fhambanaho. Dziṅwe dza tshina nga dakalo. Dziṅwe dza konḓelwa u tshimbila dza ita na wa.

##
Dza tshimbila u mona na muvhundu u sumbedza vhathu. Phukha dzoṱhe dza ri, "A ri tsha dovha ra kokovha."

##
Phukha ya u fhedzisela kha muduba yo vha ḓongololo. Maguru a vhudzisa, "Hu tshe na muṅwe nga murahu hanu?" "Hai, Ndi nṋe wa u fhedzisela," ḓongololo ḽa fhindila.

##
Maguru a elekanya, "Arali hu si tshe na muṅwe ndi ḓo ita mini nga milenzhe yo salaho?" Maguru a ṋea ḓongololo milenzhe yothe yo salaho.

##
Ḓongololo ḽa ṱuwa ḽo takala vhukuma ngauri ḽi na milenzhe minzhi. "Ndi ḓo tshimbila nga u ṱavhanya u vha fhira vhoṱhe," ḽo elekanya nga u ralo.

##
Ḓongololo ḽi tshi tou ṱuwa Ṋowa ya bvelela nḓuni ya Maguru. "Maguru mphenivho milenzhe" ndi khou tou luvhelela.

##
"Milenzhe ndo ṋea yothe yo fhelela." No vha ni ngafhi. Maguru u a vhudzisa. "Ndo rongomelwa," hu fhindula Ṋowa.

##
Maguru a lavhelesa ngomu nḓuni arali hu na milenzhe yo salaho. A si wane na muthihi.

##
Maguru a bvela nnḓa ari, "Pfarelo, Ṋowa, a hu na milenzhe yo salaho." Ṋowa ya fanela u kokovha i tshi humela hayani i si na milenzhe. U bva ḽeneḽo ḓuvha Ṋowa a i eḓelesi. I khou lindela tshiṅwe tshikhala tsha u wana milenzhe.

##
* License: [CC-BY]
* Text: Mutugi Kamundi
* Illustration: Wiehan de Jager
* Translation: Maphaha Tshimangadzo Nelson
* Language: ve
