# Mukaga Moro M’Olieth

##
Obedo Mukaga moro ma dwe mar'apar g'ario ma piny olieth swa.

##
Min wan owaco ri wan ni, "Dago, Keko gi Arope kadhi win wituki. Akimiti neno win dho bothan ka." Waŋweco to wakadho.

##
Arope owaco ni, "Owe win wakidhi i malawa. Koro ŋic ŋic ye." To Dago dwoko ni, "Kole Mama okwero wan buko pi i malawa." An Arope ni, "Wakila buko pi. Walatuko atuka i tipo ma dhu pi."

##
Tuko bende to bedo tic ma lieth kada waki tuko i tipo dhu pi. Watelo lunyo ngatin mawan. To fodi wawinjo lietho. To walunyo sati gi rinda. To fodi wawinjo awinja lietho.

##
Warwako tiendi wan i pi ma kweyo lietho. To wa kirere pi kwoŋ wan. Piyo piyo no won to wadhiek gi pi.

##
Keko owaco ni. "Owe! Wey wabuk pi. Mama ku ŋey." Wabuko pi de to wabuko to wiy wan wil gi hongo.

##
Waŋ ceŋ ocako nyakirok, to piny cako lokere maŋic. Kere nengin mawan nende nitie kune?

##
Warango i tiendi yen. Warango i dudi. To warango kis kamoro.

##
Dhoki moro oyido nitie cegin gi malawa, jocamo lum ma lim lim. Dago oŋiyo malo, to waco ni, "Anen dhiaŋ ca! Aŋo ma nitie i dhoke?" Arope to dwoko ni, "Camo thiw yath m'obokere." Ana Keko ni, "Kobedo thiw yath m'obokere, obedo sati perin!"

##
Waneno dhiaŋ man ma camo gimoro ma nyabululu. To Dago koko ni, "Kole meno sat paran!"

##
To wadok peco gi fungo kende, munyo wakirin. Ki rupiri nyaka ni oyido piny ŋic. Waywak ni, "Obedo dhoki. Dhoki ocamo nengin mawan."

##
To lokere min wan oyeyo wac mawan? Ma yot yot no madeko wan oowere. Aka kubedo ni ceŋ ama owo.

##
* License: [CC-BY]
* Text: Nombulelo Thabane
* Illustration: Wiehan de Jager
* Translation: Owino Ogot and Athieno Gertrude
* Language: adh
