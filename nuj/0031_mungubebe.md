# Muŋubebe

##
Hale hale, yaliyo omulimi n’omuhasi
wuwe abali n'omwana omulala
yeŋene, omuseele ni bamulanga
baati Muŋubebe.

##
Lulala Muŋubebe ni gaali n'aja
ohulobba embusi ng'olwiga
lw'embusi luhanula esaati yiye.
Nyina ni gamutuma hwiduka
ohugula episyo amutingire esaati
yiye, Muŋubebe gagula episyo
ng'ayita mu saŋu y’esaati.

##
Ne ni gaali ni gagamayo engo,
gageene abaseere bahye ni
bagudula ahapira ng'aŋo
abegataho. Episyo yaŋwa musaŋu
y’esaati yagwa ng'egota. Ni
gaagama engo nga nyina amuloma
ati,
“Mwana wange soholanga otyo.
Olundi otanga episyo hu hapapula”.
Nga Muŋubebe agaluhamo ati,
“Kale maama, tegeeye,” .

##
Oludalo olwalondaho, Muŋubebe gabugula esongo ng'aja amaaji.
Gahebulira ehi nyina gamuloma, nga awoŋa esongo mu hipapula
ng'aginga gagame engo.
Naye ni gali ni gagama ehipapula hyahanuha ng'esongo egwa
yadiha ng'amaaji gajijuha.
Ni goola engo, nyin gamunyonyola n'edembe ati, “Mwana wange,
olundi wetwihanga esongo hu mutwe. Aŋo oja husobola ohuyigega
n'etajijuhise amaaji.”
Muŋubebe gamugobolamo, “Kale maama, tegeeye.”

##

##
Olunaku olundi, semwana
gamuloma ohuja ohuloobba
embusi.
Nga Muŋubebe ahebulira ehi nyina
gamuloma, nga getwiha embusi hu
mutwe.
Embusi yasamba era yamuŋalagata
omutwe ng'amafuugi gatagiha
ohwituluha mu weeni wuwe.
Nga semwana amuloma ati,
“Onaheŋwemo ŋali obuŋubebe?
Embusi bajitamo omugoye nga
bajihwesa baŋira balooba! Obanga
soŋanga hutegeera ehi bahuloma,
wuja huŋwa ŋango ŋano.”

##
Nindi olundi, nga semwana
amutuma ohugula enyama mu
hatale. Ni gahebulira ehi semwana
gamuloma, Muŋubebe gasidiha
omugoye mu nyama ng'atagiha
ohuyihwehwesa paka yingo.
Gaŋiitaho n'ohubuduluma nga pohu
ataaye asangaase semwana.
Oŋeega
Muŋubebe gool engo enyama
n'efaana yitye?

##
Semwana ganyiiga ng'amuloma
ohusoloosamo otutwe amuŋwere
ŋango.
Nyina ni gaŋulira wamwe alomire
musaani yaawe, gasalaŋo ohutiina
n’omusani.
Ni batiina, baginga olwigi
olwohufumbiro ohubaho
nehy’ohutandihiraho ohutongola
enyumba.

##
Bagenda baŋesa ahateŋama naye
ndibatafuna ŋahutongola enyumba.
Ni wira, basalaŋo ohuniina
omusaala baŋenyuhe ohwo.

##
Baali bahaniina omusaala, ko ni
bahahwesa olwigi ohuluninia,nga
baŋulira amajanjasi ŋaasi
w'omusaala. Ni bahejayo nga
babona abasaaja mukaaga
abahambwe ni bali n’agaguniya.
Ehyo hyabatiisa bugali balehula
olwigi lwagwa ŋaasi. Ohufuumuha
hw'olwigi hwatiisa abasaaja bala
ebyembaha ebyene banyalagataŋo
embiro baleha aŋo hiisi ehibaali ni
nahyo.

##
Nga Muŋubebe ni nyina baninuha
hu musaala.
Ni basituula agasaŋu, bageenemo
ebbesa, engoye, n'ebbulangiti,
ebibali ni benda ohutagiha ehidaala.
Era amangu dala bafuna ehifo
ehyohutongolamo enyumba, nga
besenga aŋo mu sanyu.

##
* License: [CC-BY]
* Text: Cissy Kiwanuka Luyiga
* Illustration: Catherine Groenewald
* Translation: Gershom Hirome
* Language: nuj
