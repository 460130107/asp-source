# Enguge ejerwenga eno ni neera

##
Abaatu abamenyanga mu
buyumba obudidiri mu hitahere
hyawe emirembe jabaŋwaho
olw’esolo ejomwisugu ejatagiha
ohutiinanga ni jibatihirisa.

##
Esolo ejo jalyanga ebirime
byawe era ni jinuula n'abaana.
Ehifo ehyo
sihyali hiraŋi hyahumenyamo,
coka abaatu abo ni bahaya eyi
banaaje.

##
Hirala hu bidaala nga hifuna
ehyohuhola. Nga hisenguhira
mu sozi.
Sihyali higumu ohufuna ebiryo
mu sozi.

##
Esugu lyameranga mufwa
jamabaale.
Emisaala jameranga mu
materemuho g'esozi.
Abasaaye bateganga enduyu
jomu mabaale ate abaana
baŋimanga enyuni.

##
Amago agandi goosi nga
gafania engeri eyi amago ago
agaali ni gamenyire mu sozi olu
gaali bulaŋi.
Nga mulala hu basinde aloma
abahye ati: "Obulamu bulaŋi
eyo bwomu sozi bulaŋi. Hola
wujeyo wesi.”

##
Mu hamanga hatono amago
agandi goosi gasenguha mu
hirafu nga gatiina mu sozi. Hiisi
maago gafuna epungulu
omwohumenya era omwo
baŋulira obubalire n’emiyaaya.

##
Amangu abaana bafuuha bangu
mu huniina agabaale n’ohufuna
ebiryo hu misaala.
Basobolanga ohweŋuuba
musaga j'emisaala oti hani
kima.

##
Pola pola ebiitu byatagiiha
ohucuuha. Abaana balomanga
hatono ate basama hibbala.
Abaatu abaŋangafu bafania
baati esuulu jaawe jaali jiri
hugeeja era ti baali bali
humeraho efiiri nyingi.

##
Hiisi ludalo olu bahejanangaho
babonanga baati ameeno
gaawe gaali maleŋi. Era
batagiiha ohugendera
humagulu ane.

##
Bafuuha ebisolo ebinyaha
ebyali ni bitabonehangaho mu
hifo ehyo. Jino nj'esolo eji baatu
balanga baati enguge.

##
Mu hamanga hatotono, enguge
jali mu sangaalo. Jalehera
ohubesa enduyu j'omusoozi nga
jilya amasa g'omwiroba.

##
Bebirira engeri ey’ohulomamo. Befihulamo engoye
olwohuba ti amagulu n'emihono jaaliho amooya amamali.

##
Gaali gahihebulira gaati gaali
baatu. gahejanangaho hu
gasuulu nga gejeha.

##
Aye sigasiima ohujehana.
Gatumatuma olwobusungu.
Mangu enguge jaali sijisobola
huba ŋalala
olwohujehanangaho
n’obusungu. Hiisi lugo
Iwa tinanga lumenya hu lwaŋo.

##
Ceeva enguge jimenya mu bubinja butono hatyane era sijimenya mu bibinja
ebibbala nga engwanga ely'enguge.

##
* License: [CC-BY]
* Text: Southern African Folktale
* Illustration: Benjamin Mitchley
* Translation: Bukheye Mulongo Christopher
* Language: nuj
