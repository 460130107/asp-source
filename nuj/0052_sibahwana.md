# Sibahwana

##
Sibahwana gaali muhaana muŋoono ate ow’ehisa.
Olufunyuma lwa nyina ohufa, Sibahwana gaali
munakuŋafu nyo. Coka geega ohumenya ni
semwana. Hiisi mugamba banywanga caayi era
baaloma hu bibanahahole hu lunaku olulondaho. Era
hiisi hyegulo ganyiyanga emere eyehyegulo era nga
goosa esaani. Semwana gamuyedangaho ohuhola
ebibuuso ebi gaŋwanga ni nabyo hu somero.

##
Lulala, semwana gagaluha ŋango
mu ngeri atali ya bulijo. Ni goola
ng'alanga, “Sibahwana, Sibahwana,
oliŋeena?”
Sibahwana gadulumirira semwana
nahayana ati, “Bbabba, bbabba...”
Ni gamwolaho nga gemeerera ni
bimutangalihire! Semwana gaali
n'omuhasi ahiiri omuŋere ate
omuŋoono n'amuŋambire mu
muhono .

##
Omuhasi galoma, “puliye bingi
ebihuŋambaho.” Naye sigaŋamba
humuhono gwa sibahwana. Nga era
amurengerera ohuŋwa ŋamugulu
paka ŋaasi natamwenyaho bbe.
Bbabba wuwe garoma hu engeri eyi
badaatu baja huba musanyu,
nibamenyire ŋalala, era sigafania
hiitu hyosi.

##
Obulamu wa Sibahwana wa chuha nali ni maama
omunyaha. Ŋali ŋaŋuma chayi womumugamba.
Maama wuwe omunyaha gamuŋanga emirimo
jomunyumba nyingi era ti sibahwana gademba nga
nyo nataŋanga huhoola emirimo jabasomesa
ejibamuŋa ohuholera engo.
Gatinanga ohuŋenyuha yeŋene. Ehya mugumya nga
ho hyali bulangiti ya maama wuwe eyi gamulehela
ko nafuye. Bbabba wuwe sigali namanyire ti ŋaliŋo
ehitaburaŋi.

##
Nga, lulala, bbabba wa sibahwana
alanga ti ajahuŋwaho ŋango
ohuhena ahateŋama. Musanyu
semwana galoma, “maama wuwo
omunyaha aja huhulabirira”.
Sibahwana ganakuwala, naye
bbabba wuwe sigamanya.

##
Bbabba wuwe naŋumaŋo, ebiitu byari biibi eri
sibahwana. Nigahaholile emirimo pola pola, maama
wuwe gahaŋambire esimbo ŋamuhuba. Huhyegulo
nyina ya sibahwana ono galya nga chakana hiisi
emere, nalehera sibahwana bukukumuhira. Hiisi mu
wiire sibahwana galiranga najahuŋenyuha, ni
geŋunamira hu bulangiti ya maama wuwe agafa.

##
Nga omugamba lulala, sibahwana
galwa ho ohusisimuha muburiri.
Omusika wa Maama wuwe
gahayuha, “Muhaana ewe
omunafu!” naŋalula sibahwana
ohuŋwa muburiri, era ahabulangiti
hahe ahalaŋi haŋagama
humusumali, nga hahanuhamo
ŋabiri.

##
Yino njeyari esimbo esembayo.
Sibahwana gasalaŋo huduluma
ŋango. Gaŋamba obutundu
w’ebulangiti eyali eya maama
wuwe, aboŋaho emere, nga aleha
enyumba, nalonderesa olugudo olu
bbabba wuwe gali natiniye.

##
When it came to evening, she climbed a very tall
tree near a stream and made a bed for herself there.
Ehyegulo nihyolire, ganiina omusaala omuleŋi nyo
ogwali ohuupi n’esobele nga gebbotera obuliri.
Nigali najahuŋenyuha, gemba maama, maama,
maama wandeha ese wandeha ese nandugaluhe.
“Bbabba sihifayo oba nohunyenda bbe, wandeha
ese, maama wuuja ŋaali? Wandeha ŋose.”

##
Nibusheye mumugamba gasisimuha nga gemba
nundi. Abahasi ni baaja ohwoosa engoye husobele,
baŋulira obujanjasi obulaŋi nitulira hu musala
omuleŋi. Balobosa ti hwali hweŋuba hw’ebihola, nga
beyongera nemirimo jawe. Naye omuhasi mulala
garimwelarihiriri.

##
“Mangu, niina omusaala omwise
ŋasi,” omuhasi galoma omuseele.
Omuhasi nigaweene omuhana
natengesya ebutundu w’ebulangiti
yanyina, ga mugwa muhifuba nga
lila, “Sibahwana, omwana wa mbojo
yange!”

##
Gaŋira Sibahwana munyumba
ewuwe, gamuŋa emele embarire,
nga amuwiha ŋalala n’ebitundu
by’ebulangiti ya maama wuwe.
Owire owo, Sibahwana galira natiina
ohuŋenyuha. Naye gali masiiga
gohumununula. Gamanya ti
masengewe gali wohumulabirila.

##
Naye bbabba wuwe nigaboye eŋo nga natabona
muhana wuwe, gaaja muhutegera. Gategera engeri
yi muhasi wuwe omunyaha ganakuwasa omuhana
wuwe omuŋoono.
Gahebulira obunakuwafu w’omuhana owa tasobola
humanya ahasera aho nga era genenya omwene.
Galeha omuhasi wuwe omunyaha munyumba, nga
atiina ewa mbojo ohumubuusa oba nga aweene ho
omuhana wuwe.

##
Sibahwana agali nalihugudula
nabaganda babe mulunya gabona
bbabba wuwe nigajira eyibali.
Natabuhire, gaduluma nga
gehweha.

##
Naye bbabba wuwe galanga nga
aloma, “Sibahwana, ofunire maama
wuwo omulaŋi.
Ahwenda ate ahumanyire.
Kwesimisa ate kwenda nyo.”

##
Sibahwana geyongera ohumenya ni masengewe.
Ganyumira ohuhola emirimo jaŋango na baganda
babe.

##
Bbabba wuwe gamushaliranga hisi ludalo. Era
oludalo lulala, gaaja ni maama wa sibahwana
owundi, agola eri sibahwana, gamugwa muhifuba
eno nalila, genenya olwohumuwoneresa.

##
Ganirisa Sibahwana na baganda
babe aba masengewe eŋo, nga
baba nembaga ey’amani. Oh engeri
eyi bagudula eno n’ohujeha.
...Sibahwana, Bbabba wuwe,
maama wuwe owundi, abaganda
babe hulwa masengewe, ni
masengewe omulaŋi. Nga balya.....
Ngaliŋo ebyohulya bingi!

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Enoch Wandera
* Language: nuj
