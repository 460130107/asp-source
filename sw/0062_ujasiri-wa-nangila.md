# Ujasiri wa Nangila

##
Wekesa alikuwa na donda mguuni.

Yeye na mkewe waliishi kijijini na wanao.

##

Binti yao, Nangila, na kaka zake watatu walifanya kazi zao vizuri.

##
Nangila aliwavutia wengi.

Wanaume waliotaka kumwoa, walitakiwa kutimiza sharti kali lililowekwa na babake.

##
Mwanaume yeyote aliyetaka kumwoa Nangila, alilazimika kuleta miti-shamba kutoka ziwa lililokuwa karibu.

Dawa hii ingeponya donda alilokuwa nalo bababke Nangila.

Ziwa hilo lilijaa mizimu hatari.

##
Baadhi ya wanaume waliojaribu kuipata ile miti-shamba, walirudi mikono mitupu.

Wengine kamwe hawakurejea kutoka ziwani.

##
Nangila alijawa na wasiwasi kaka zake pia waliposhindwa kwenda ziwani. Nangila aliamua kwenda mwenyewe ziwani.

Mamake alimwambia, "Mwanangu, ikiwa wanaume wenye nguvu wameshindwa, utafaulu?"

Nangila hakubadili nia.

##
Njiani, Nangila alimsaidia bi kizee mmoja kubeba kuni.

Bi kizee alimshukuru, akamwambia, "Nitakueleza jinsi utakavyofika kwenye ziwa la mizimu na namna utakavyofanya."

##
Nangila alipofika ufuoni mwa ziwa, aliiona familia ya mizimu ikinywa na kusherehekea.

Alisubiri na kutazama.

Moja baada ya nyingine, mizimu ilipatwa na usingizi.

##
Mizimu yote ilipolala, Nangila alipiga mbizi ziwani. Aliipata miti-shamba na kuiweka mkobani.

Alipoogelea kurudi ufuoni, mawimbi makubwa yalimzunguka.

##
Nangila alipofika ufuoni, mizimu ilikuwa imeamka. Kwa woga, aliimba wimbo aliofunzwa na bi kizee:

Mie bintiye Wekesa,

Nilikuja kwa sababu wanaume waliogopa.

Babangu ahitaji dawa kuponya donda lake.

Ndiyo sababu ya kuwa mahali hapa panapoogofya,

Kwani ninyi ndio viongozi.

##
Sauti ya Nangila ilikuwa tamu sana hata mizimu ikamtaka aimbe zaidi.

Kuimba kwake kulipoifanya ilale tena, Nangila alikimbia haraka akafika kijijini.

##
Baada ya kutibu donda la babake, babake aliweza kusimama tena.

Kijiji kizima kilisherehekea na kumshangilia Nangila.

##
* License: [CC-BY]
* Text: Violet Otieno
* Illustration: Vusi Malindi
* Translation: Ursula Nafula
* Language: sw
