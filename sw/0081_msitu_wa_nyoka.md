# Msitu wa nyoka

##
Kijiji cha Sinyaire kimezungukwa na
milima.
Nyoka wengi wanaishi ndani ya
msitu katika milima hiyo.
Mkubwa zaidi aliitwa Unyalego na
wanakijiji.
Nyoka huyu aliwatisha wengi kwani
alimeza mbuzi na kondoo wazima.


##
Siku moja, Apiyo, Ajoh na Atieno
walikuwa wakikwenda msituni
kutafuta kuni.
Nyanya yao aliwaonya, “Jihadharini
na Unyalego, nyoka mkubwa.
Msichukuwe chochote kutoka
msituni ila kuni.”
Ni Ajoh pekee hakuzingatia onyo la
nyanyake.


##
Wasichana hao walifunga maziwa,
ndizi, viazi vitamu na maji.
Walichukuwa Kamba za kufungia
kuni pamoja na panga kali ya
kukatia kuni.
Halafu waliondoka kwenda msituni.


##
Njiani, dada wale waliongea na
kucheka.
Ghafla, Apiyo, mkubwa kwao,
alisema, “Kimya. Tunakaribia
anapoishi Unyalego.”


##
Atieno aliwaita wengine, “Angalia,
hapa kuna meno ya Unyalego ya
dhahabu. Hebu tuyachukuwe.”
Apiyo aliwakumbusha, “Msisahau
onyo la nyanya. Tusichukuwe
chochote kutoka msituni ila kuni.”


##
Ajoh alisema, “Simwamini nyanya.
Nadhani alisema tu hivyo kutuzuia
kuchukuwa tunachotaka. Anatuonea
wivu.
Nitayachukuwa meno ya dhahabu.”
Dada zake walikuwa na wasiwasi.
“Ajoh, tulikuonya,” walisema.
Ajoh hakujali.


##
Wakati huo Unyalego alikuja
kutafuta meno yake.
Alikasirika alipokosa kuyapata meno
yake ya dhahabu popote.
Kisha Unyalego alisikia wasichana
wakizungumza na kucheka.
Alijificha pembeni mwa barabara
chini ya mwamba ambapo
wasichana wale wangepita.


##
Dada wale walibeba kuni zao
vichwani.
Ghafla, walisikia “Hzzzzzzzzz!”
Waliogopa na kujaribu kujificha.
Unyalego alikuwa pale, kinywa wazi
tayari kuwauma.


##
Unyalego aliwauliza, “Nani
aliyechukuwa meno yangu ya
dhahabu?” Hakuna aliyejibu.
Nyoka aliamua kuwajaribu
wasichana.
“Asiye na hatia, ataweza kuimba
bila kukosea. Atakwenda nyumbani
na kuni zake. Lakini aliye na hatia
atakosea. Atakuwa chakula changu
kwa siku tatu zijazo!”


##
Apiyo alianza kuimba kwa sauti
nyororo:
Sio mimi, sio mimi aliye na meno,
Mwenye meno bado yuko nyuma
aaaah
Kisha Atieno akaimba wimbo ule.


##
Mwishowe, ilikuwa zamu ya Ajoh.
Aliogopa. Alisongea mbele na
kuanza kuimba.
Lakini aliimba vibaya na hakuimba
maneno sawa.
Unyalego alimkemea, “Mbona
huimbi vizuri kama wengine?”
Nyoka alijua wazi kwamba ni Ajoh
aliyechukuwa meno yake ya
dhahabu.


##
Unyalego alimmeza Ajoh. Dada
zake walikimbia kijijini kueleza
yaliyotokea.


##
* License: [CC-BY]
* Text: Joseph Sanchez Nadimo
* Illustration: Rob Owen
* Translation: Brigid Simiyu
* Language: sw
