# Sungura mjanja

##
Siku moja Sungura alienda kutafuta chakula. Njiani, alikutana na Ndovu aliyebeba asali mgongoni. Sungura alimwambia Ndovu, “Tafadhali nibebe. Mimi ni mnyonge.”

##
Ndovu alikubali Sungura akadakia mgongo wake. Mara moja, Sungura alianza kula asali ya Ndovu!

##
Asali ilidondoka kwenye mgongo wa Ndovu. Ndovu alipouliza, Sungura alisema ni maji kutoka kwenye kidonda chake.

##
Waliufikia mto na kumkuta kiboko mkubwa akinywa maji.

##
Sungura alitaka kujua kati ya Ndovu na Kiboko, ni nani aliyekuwa na nguvu kumshinda mwingine.

##
Walianza kubishana. Ndovu alisema yeye ndiye mwenye nguvu zaidi naye Kiboko akasema ni yeye.

##
Sungura alisema kuwa alijua jinsi ya kutambua aliyekuwa na nguvu zaidi. Aliwaambia wamsubiri.

##
Sungura alirejea na kamba ndefu. Alimfunga Ndovu kiunoni na kumwelekeza mbali na mto.

##
Sungura alimfunga Kiboko kiunoni na kumuacha pale karibu na mto.

##

Sungura alijificha mtini akasema, “Tayari! Moja, mbili, tatu! Vuta sasa!”

##
Kiboko na Ndovu walivutana. Ndovu alimvuta Kiboko naye Kiboko alimvuta Ndovu.

##
Kiboko na Ndovu walivutana lakini, hakuna aliyeshinda.

##
Sungura aliendelea kula asali ya Ndovu kule mtini.

##
Baada ya kumaliza kula asali, aliikatia kamba karibu sana na Kiboko.

##
Ndovu aliangukia mti kwa kishindo.

##

Sungura alimshangilia Kiboko akisema kwamba yeye ndiye mwenye nguvu zaidi.

##
* License: [CC-BY]
* Text: Dan Kaasha
* Illustration: Abraham Muzee
* Translation: Olenkotila Primary School Teachers Kajiado
* Language: sw
