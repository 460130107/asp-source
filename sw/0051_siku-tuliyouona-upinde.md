# Siku tuliyouona upinde

##
Jina langu ni Kobole. 

Ninaishi katika kijiji kidogo.

##
Siku moja nilipokuwa nikichuma matunda, niliona jambo la kushangaza.

##
Niliona mistari ya rangi tofauti angani.

##
Niliyaangusha matunda, nikakimbia kuwaambia watu nyumbani.

##
Niliwapata watu wamesimama nje wakitazama juu kwa mshangao.

##
Nilisema kwa furaha, “Ni shuka maridadi.”

Neno alipinga akasema,“La! Ni rangi tofauti zinamwagika kutoka angani.”

##
Baadhi ya wanakijiji walikubaliana nami na wengine waliamini aliyosema Neno.

Tulianza kubishana.

##
Mara, mgeni mmoja alitokea na kusema, “Mmekosea nyote.”

##
Tulipiga mayowe, “Ikiwa tumekosea, wewe tueleze ukweli.”

##
Yule mgeni alisema, “Ni upinde. Kwani humjawahi kuuona upinde?”

##
Kwa mshangao zaidi, tulimjibu, “La! U-p-i-n-d-e ni nini?” 

##
Neno alimwuliza, “Je, ni wetu? Tunaweza kuuweka hapa?”

Hatukupata majibu kwa maswali yetu. Mgeni huyo alikuwa tayari ameenda zake.

##
* License: [CC-BY]
* Text: Ursula Nafula
* Illustration: Wiehan de Jager
* Language: sw
