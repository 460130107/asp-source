# Kima na mke wa mwindaji

##
Katika msitu wa Miwa, paliishi
Kima aliyehuzunika wakati
wote.
Kila alipozaa mtoto, aliaga
dunia.


##
Uchungu wa kuwapoteza
watoto ulimfanya Kima kuruka
juu na chini.
Angeruka juu ya tawi moja,
kisha lingine, akilia, "Kwi! Kwi!
Kwi!"


##
kima alihuzunika wakati wote.
Alihuzunika zaidi alipowaona
kima wengine wazazi wakiwa
na watoto wao.


##
Yule Kima mwenye huzuni
angeketi juu ya tawi na
kuangalia juu!
Siku zilipita na Kima alilia zaidi
na zaidi.


##
Halafu, alizaa tena.
Aliamua kumpeleka mtoto wake
njiani ili watu waliopita
wamwone na kumtakia la heri.


##
Kima alishuka na kumweka
mtoto wake njiani.
Wakati huo, mwnidaji alikuwa
akirudi nyumbani.
Alimwona mtoto wa kima
akilala karibu na njia.


##
Mwindaji alimbeba mtoto wa
kima na kumpeleka nyumbani
kwake.
Alipofika, wavulana wake
watatu walitaka kumbeba mtoto
wa kima.


##
Wale watatu walicheza na
kuimba:
"Mtupe juu!
Mtupe chini!
Nitupie mimi!
Mtupie yeye!"
Mtoto wa kima alitupwa kutoka
kwa mmoja hadi kwa mwingine.


##
Walipokuwa wakicheza na
mtoto wa kima, mama Kima
alijificha mtini na kuangalia.
Aliogopa kwamba mtoto huyo
angefariki kama wengine.


##
Kisha mke wa mwindaji
aliwaona watoto wake
wakicheza na yule kima mtoto.
Alisema, "Tahadharini! Mlete
hapa. Mtamwangusha!"


##
Alimchukuwa mtoto wa kima
mikononi mwake na kumbariki.


##
Mke wa mwindaji alimweka
mtoto wa kima chini.
Mama Kima alimbeba mtoto
wake kifuani.
Alitoweka mtini.
Hakumpoteza tena mtoto
mwingine!


##
* License: [CC-BY]
* Text: Wesley Kipkorir Rop
* Illustration: Jesse Breytenbach
* Translation: Brigid Simiyu
* Language: sw
