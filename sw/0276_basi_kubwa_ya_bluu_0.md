# Basi kubwa ya bluu

##
Palikuwa na basi moja
tu katika kijiji cha Ebei.
Ilikuwa kubwa na ya
bluu.
Ilitoa kelele sana.


##
Siku moja mama ya
Ebei alisema, "Kesho
tutakwenda mjini
kununua sare yako ya
shule."


##
Ebei alifurahi sana.
Angesafiria katika ile
basi kubwa ya bluu.
Hakuweza kulala usiku
huo.


##
Ebei alikuwa tayari
amevaa wakati mama
yake alikwenda
kumuamsha.


##
Ebei na mama yake
walitembea kwenda
katika kituo cha basi.
Walisubiri ile basi
kubwa ya bluu.
Lakini basi haikufika.


##
Watu wengine walifika
pale kwenye kituo.
Walilalamika kwani basi
ilichelewa.
"Basi imetuacha?"
waliuliza.


##
Ebei alikuwa na
wasiswasi.
"Hatutaweza kwenda
mjini. Sitapata sare
yangu ya shule,"
aliwaza.


##
Baadhi ya watu
walikata tamaa
wakarudi nyumbani.
Lakini Ebei alilia
akakataa kwenda.
Mama yake alimtuliza,
"Tutasubiri zaidi."


##
Ghafla, walisikia kelele.
Wakaona vumbi
hewani.
Basi ilikuwa inakuja.


##
Lakini basi haikuwa
bluu.
Haikuwa kubwa.
Basi ile ilikuwa
nyekundu na ndogo.
Waliosubiri waliiangalia.
Hawakuingia ndani.


##
“Ingieni! Ingieni!"
dereva aliita.
"Tumechelewa sana
leo," alisema.


##
Ebei na mama yake
walikuwa wa kwanza
kuingia.
Mara kila mmoja
aliingia ndani ya basi ile
ndogo nyekundu.


##
Ebei aliangalia
dirishani.
Aliona watu wengi zaidi
katika kituo cha basi.


##
Hata wengine zaidi
walikimbia kuifikia basi.
Lakini walikuwa
wamechelewa.
Basi iliondoka kwenda
mjini.


##
“Wapi basi kubwa ya
bluu?" mama yake Ebei
aliuliza.
"Iliharibika," dereva
alimjibu.
"Twaitengeneza. Kesho
itakuja," aliongeza.


##
Ebei hakujali rangi ya
basi.
Hakujali ukubwa wa
basi.
Alifurahi kuwa basi hii
ilikuwa inakwenda
mjini.


##
* License: [CC-BY]
* Text: Mecelin Kakoro
* Illustration: Mango Tree
* Translation: Brigid Simiyu
* Language: sw
