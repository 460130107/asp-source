# Nyanya na Msichana Aliyenuka

##
Tasneem alikuwa msichana mrembo
mno na nyanya yake alimrehemu
sana.

##
Nyanyake alitumia saa nyingi
kumtengenezea Tasneem sketi ya
kuvutia.
Tasneem alipenda kuivaa ile sketi.

##
Wasichana wengine wa pale kijijini
walimwonea Tasneem wivu kwa ajili
ya sketi yake.
Waliona heri waiondoe.
Lakini ni vigumu kuchukuwa nguo
ya mtu ikiwa ameivaa.

##
Asubuhi moja wasichana wale
walimwalika Tasneem kwenda nao
kuogelea katika mto uliokuwa
karibu.
Walizivua nguo zao wakiwa ukingoni
ili zisiharibike.
Kisha waliruka ndani ya maji na
kurushania maji kwa muda.

##
Walikamilisha kuogelea.
Aliyekuwa kiongozi wa wale wasichana wenye wivu,
aliirusha sketi ya Tasneem ndani ya maji, karibu na
sehemu ambamo kulikuwa na nyoka mkubwa.
Halafu wasichana wale wengine waliondoka na
kumuacha Tasneem akilia kando ya mto.

##
Nyoka yule mkubwa alimsikia mtu
akilia.
Alitokezea na kumwona Tasneem
mrembo.
Aliimeza ile sketi pamoja na
Tasneem akiwa mzima.

##
Kwa bahati nzuri, nyoka yule hakupenda ladha ya
sketi.
Aliitema nje pamoja na Tasneem.
Tasneem na sketi yake walilala ukingoni mwa mto
wakiwa wamepakwa tope la kunata kutoka tumbo ya
nyoka.
Tope hili lilinuka vibaya mno.

##
Tansneem aliivaa sketi yake
iliyonuka na kukimbilia nyumbani
kwa wazazi wake.
Aliimba:

Mama, nifungulie mlango, miye nanuka;
Mama, nigungulie mlango, miye nanuka;
Miye nanuka vibaya mno.
Mama alisikia wimbo wa Tasneem na kukimbia nje ya nyumba.
Alimjibu kwa kuimba:
Nenda mbali, unanuka;
Nenda mbali, unanuka;
Nenda mbali, unanuka vibaya mno.

##
Tasneem alihuzunika sana.
Alikimbilia nyumba ya mjombake na
shangaziye.
Walimsikia akiimba:

Nifungulie mlango, miye nanuka;
Nifungulie mlango, miye nanuka;
Miye nanuka vibaya sana.
Walikimbia kutoka nyumbani.
Waliimba kwa kumjibu Tasneem kama vile mamake alivyofanya:
Nenda mbali,unanuka,
Nenda mbali, unanuka,
Nenda mbali, unanuka vibaya mno.

##
Tasneem alibakisha tu nyumba ya
nyanyake kukimbilia.
Moyo wake ulikuwa mzito.
Aliwaza kuwa hakuna aliyetaka
kumshughulikia msichana aliyenuka
vibaya.

##
Lakini alikosea.
Nyanyake hakumfukuza.
Alimwosha Tasneem, na sketi yake,
huku akihakikisha kwamba kila kitu
kilinukia vizuri.

##
Tasneem aliishi na nyanyake kwa
miaka mingi.
Siku moja mvulana wa mtu tajiri
sana alitaka amwoe Tasneem.

##
Wazazi wake Tasneem walisikia juu
ya jambo hilo na wakataka Tasneem
kurudi kuishi nao katika nyumba
yao.

##
Tasneem alikumbuka jinsi alivyonuka vibaya.
Alikumbuka jinsi walivyomchukulia.
Aliwaambia kwamba hangewahi kwenda katika
nyumba yao tena.
“Lazima wazazi wawapende watoto wao,” alisema,
“hata kama watoto wao wananuka vibaya.”

##
Badala yake Tasneem alimwalika
nyanyake kwenda kuishi naye
katika ile nyumba ya yule chifu tajiri
na mvulana wake.

##
Nyanyake alifurahi sana, akastarehe sana, na kuwa mtu wa maana sana.

##
* License: [CC-BY]
* Text: Southern African Folktale
* Illustration: Catherine Groenewald
* Translation: Brigid Simiyu
* Language: sw
