# Bweha mwenye njaa na zabibu chachu

##
Hapo zamani za kale palikuwa
na bweha mwenye njaa.
Alikuwa akitembea karibu na
kichaka akitafuta chakula.

##
Aliiona bustani kubwa iliyojaa
zabibu mbivu.
Aliona kichala cha zabibu
kikining'inia kutoka tawi moja.

##
“Hizo zinaonekana tamu kweli
kweli,” alifikiria.
Alirudi nyuma hatua chache ili
aweze kuzirukia zile zabibu.

##
Zabibu zilikuwa juu zaidi.
Bweha aliporuka, aliangukia
mgongo bila kuzifikia zile
zabibu.

##
Bweha aliamka na kurudi
nyuma zaidi kutoka alikokuwa
mwanzoni.
Wakati huu alipanga kuruka juu
zaidi.
Alikuwa karibu sana lakini
wakati huu aliangukia mgongo
kwa kishindo.

##
Alijaribu tena na tena, lakini
hakuweza kufikia zabibu.
Alishinda akianguka hadi
mgongo wake ukawa na
maumivu mengi.

##
Hatimaye, alikata tamaa na
kwenda zake.
Lakini, hakufurahia kamwe.

##
Alisimama, akatazama nyuma
na kuziona zile zabibu,
akafikiria, “Hata hivyo zabibu
hizo zinaonekana chachu.”
Aliendelea kutembea kwenda
zake.
Alihisi njaa zaidi kuliko hapo
awali.

##
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Brigid Simiyu
* Language: sw
