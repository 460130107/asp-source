# Ufufuzi wa Furaha

##
Kwa muda mrefu mlima wa
Olokwango ulisimama ukitabasamu
katikati ya sehemu Tambarare ya
Kwere.
Kutoka kwa vibonyeo viwili
vilivyokuwa pembeni mwa mlima
huo, kulitoka vijito vilivyokaribiana
na kutengeza mto.


##
Mambo yalikuwa swari hadi Matata
alipokuwa mkuu wa mahali hapo.
Alilazimisha njia itengenezwe
kutoka juu ya mlima hadi chini yake
ili aweze kupanda kwa urahis na
kujifiringisha chini ya mlima.
Mlima wa Olokwango ulikasirika na
uharibifu uliofanywa lakini alikuwa
mvumilivu.


##
Mwishoni mwa wiki, watoto wa
Matata na marafiki zao
wangepanda mlimani kucheza.
Wangekimbia kila mahali huku
wakivunja vijiti na matawi,
wakiasha mioto kwa michezo yao
ambayo baadaye, waliacha ikiwaka.


##
Kwa muda mrefu, Olokwango
alipoteza ule uvumilivu. Tabasamu
yake nzuri ilififia. Vibonyeo
viliendelea kuwa vidogo jinsi uso
wake uligeuka na kuwa na sura
mbaya ya mikunjo.
Mwishowe, vijito havikuwa tena.
Kingo za Mto Temu zilibaki
zikikaziana macho kwa huzuni.
Paa wa sehemu walihama kwani
hapakuwa tena na zile nyasi ndefu
za kijani walizochezea ndani, wala
godoro nyororo kulala juu yake.
Mifugo, mbuzi na kondoo walikonda
na kukondeana.
Kila mtu alihisi huzuni wa mlima wa
Olokwango.

##
Watu wa Kwere waligundua kwamba walitakiwa
kuchukuwa hatua. Waliungana na kumpindua Matata
mkuu wao.
Pahali pake walimweka Baraka ambaye aliamrisha
kila mtu kupanda ua kuonyesha heshima kwa
Olokwango. Baraka na watu wake walifanya sherehe
na kumtolea Olokwango zawadi za msonobari,
mwerezi, na muhuhu.
Hakuna aliyetembea juu ya mlima tena, na nyasi
zilipata nafasi ya kumea na kuwa ndefu tena.
Kidogo kidogo tabasamu iliyokuwa usoni mwa mlima
wa Olokwango ilipanuka zaidi na vibonyeo vikarefuka
zaidi.


##
Kutoka kwenye vibonyeo vijito
vilitiririka tena.
Mto Temu ulifufuliwa. Sehemu
tambarare ziligeuka kijani zaidi ya
hapo awali.
Paa walikimbia tena kwa furaha
kutoka upande mmoja hadi
mwingine wa nyasi.


##
“Maisha marefu, Baraka! Maisha
marefu, Baraka!” watu wa Kwere
waliimba.
“Maisha marefu,
Olokwango,”Baraka na watu wake
walisema. “Heri watoto wetu na
watoto wa watoto wao
wakuheshima daima.”


##
* License: [CC-BY]
* Text: Rebecca Njuguna
* Illustration: Catherine Groenewald
* Translation: Brigid Simiyu
* Language: sw
