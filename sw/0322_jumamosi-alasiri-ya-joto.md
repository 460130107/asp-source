# Jumamosi alasiri ya joto

##
Ilikuwa Jumamosi moja
iliyokuwa na joto jingi sana
katika mwezi wa Desemba.
Kila mtu alikuwa amenuna.
“Bontle na Mpho na Lerato,
nendeni nje mcheze!” Mama
alitwambia.
“Siwataki miguuni mwangu.”

##
Tulikimbia nje ya nyumba.
“Twendeni mtoni,” Lerato
alisema. “Huko ni baridi.”
“Lakini mama alitukataza
kuogelea mtoni,” alisema
Bontle.
“Hatutaogelea,” alijibu Lerato.
“Tutachezea tu kwenye kivuli
karibu na maji,”

##
Lakini kucheza 'kati' ni kazi ya
joto hata kama uko chini ya miti
karibu na mto.
Kwanza tulivua viatu vyetu.
Lakini tulikuwa bado tunahisi
joto.
Kisha tulivua sketi zetu na
mashati.
Lakini tulikuwa bado tunahisi
joto.

##
Tuliweka miguu yetu ndani ya
mto kuifanya iwe baridi.
Kisha tulirushiana maji.
Punde kidogo tulikuwa tumeloa
maji.

##
“Ah njoo! Hebu tuogelee,”
alisema Mpho. “Mama hatawahi
jua."
Tuliogelea kwa muda mrefu na
kusahau kuwa saa zilikuwa
zikiendelea.

##
Jua lilianza kutua, na tulihisi
baridi.
Lakini je, nguo zetu zilikuwa
wapi?

##
Tuliangalia chini ya miti.
Tuliangalia juu ya vichaka.
Tuliangalia kila mahali.

##
Ng'ombe walikuwa wakifurahia
nyasi tamu karibu na mto.
Bontle aliangalia juu, “Ona yule
ng'ombe! Nini kilicho mdomoni
mwake?”
“Anakula ua jekundu,” Lerato
alisema.

##
“Sio ua jekundu,” Mpho alipiga
kelele. “Ni shati lako!”
Tulimwangalia ng'ombe
mwingine.
Alikuwa anakula kitu cha
kisamwati.
“Hiyo ni sketi yangu!” alipiga
kelele Bontle.

##
Tulienda nyumbani tukiwa tumevaa tu suruali
zetu tukitetemeka. Lakini sio tu kwa ajili ya
baridi.
“Walikuwa ng'ombe,” tulilia.
“Ng'ombe walikula nguo zetu.”
Lakini Mme alituamini?
Punde kidogo matako yetu yalikuwa na joto
sana. Lakini sio kwa ajili ya jua.

##
* License: [CC-BY]
* Text: Nombulelo Thabane, Tessa Welch
* Illustration: Wiehan de Jager
* Translation: Brigid Simiyu
* Language: sw
