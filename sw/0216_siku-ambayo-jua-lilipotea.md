# Siku ambayo Jua lilipotea

##
Mama Jua aliamua kumtembelea dadake, Mwezi.

Dada Mwezi anaishi upande tofauti wa anga."Nitarejea hivi karibuni." Jua aliyaambia mawingu.

##
Mama Jua alipoondoka, milima ilivalia vitambaa vyao vyeupe.

##
Upepo ulibishana na miti.

Miti ilikasirika mno ikairusha majani yake kila mahali.

##
Anga lilianza kunung'unika.

Lilibadilika rangi na kuwa kijivu.

##
Mawingu yalihuzunika kuona haya yote.

Yalianza kulia machozi mengi.

##
Ulimwengu mzima ukaanza kuzama majini.

##
Upande mwingine wa anga, Jua alikuwa tayari kuondoka kwa dadake Mwezi.

Alimbusu Mwezi na akamuaga ili arudi nyumbani.

##
Anga lilifurahia sana kumwona Jua, likabadilika rangi ya bluu.

Milima ilivalia nguo zao za kuvutia za kijani.

##
Upepo ulienda kulala.

Miti ilinyoosha matawi yake na kutabasamu.

##
Mawingu yalifurahi kumwona tena Mama Jua.

Yalienda zake kucheza.

##
Miche midogo midogo ilichipuka ardhini na kusema, “Habari.”

Dunia nzima iling'ara.

##
Mama Jua alitoa mng'aro wake kila mahali.

Alitabasamu na kusema, “Nilikuelezeni kuwa ningerudi."

##
* License: [CC-BY]
* Text: Khothatso Ranoosi, Marion Drew
* Illustration: Jesse Breytenbach
* Translation: Brigid Simiyu
* Language: sw
