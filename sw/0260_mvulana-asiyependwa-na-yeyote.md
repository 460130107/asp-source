# Mvulana asiyependwa na yeyote

##
Hapo zamani za kale, palikuwa na
mvulana aliyekuwa na sura mbaya
sana.
Hakupendwa na yeyote, hata
wazazi wake.
Akiwa nyumbani, aliketi peke yake
wakati familia yake iliangalia
runinga.

##
Shuleni, ungempata akiketi peke
yake huku watoto wengine
wakicheza.

##
Wangekwenda kuwaleta mifugo,
yeye angebaki akitembea nyuma.
Wengine hawakutaka kutembea
pamoja naye.

##
Siku moja aliamua kuondoka, lakini
hakujua pa kwenda.
Alitembea hadi akaufikia msitu asili.
Alianza kuogopa.
Lakini aliwaza kuwa hakuna
angetaka kuzungumza naye kwani
hakuna aliyempenda.

##
Alipokuwa karibu kuingia msituni,
mwanamke mkongwe, mchafu na
mwenye sura mbaya alimkujia.
Alimsalimia na kumuuliza
alichokuwa akifanya katika msitu
wa kuogofya.
Mvulana alishangaa aliposikia mtu
akimzungumzia. Alimwambia yule
mwanamke mkongwe kuwa alikuwa
akikwenda popote kwani hapakuwa
na yeyote aliyempenda.

##
Mwanamke yule mkongwe
alimuuliza ikiwa alihitaji usaidizi.
Alijibu haraka na kusema, "Ndiyo."
Mwanamke mkongwe alimwambia
kwamba kabla ya kumsaidia, alitaka
yule mvulana amlambe uso wake
hadi uwe msafi na wa kupendeza.

##
Mvulana hakuwa na lingine ila
kulamba uso wa mwanamke yule ili
apate usaidizi aliotaka.
Alianza kulamba uso kuanzia
macho, akavuta kamasi kutoka
puani na kuondosha nta masikioni.
Aliulamba uso wake hadi akwa
msafi na wa kupendeza.

##
Mwanamke yule mkongwe
alimshukuru.
Alisema, "Utapata msituni vitu vingi
vya ajabu, lakini usichukuwe
vyovyote. Ila tu ulete mzizi
utakaopata."

##
Mvulana alikimbia akitaka kuona
vitu vyote msituni. Lakini kabla
kuingia ndani ya msitu, mwanamke
yule alimwita.
Alisema, "Mvulana! Rudi hapa!"
Alikimbia akamrudia na kusema,
"Niko hapa!"
Alimuuliza ikiwa alisikia alichosema.
"Nilisema kwamba utakuta vitu
vingi vya ajabu, lakini usichukuwe
vyovyote. Ila tu ulete mzizi
utakaopata," alirudia.
Mvulana aliitikia kwa kichwa na
akakubaliwa kuingia msituni.

##
Mvulana alikimbia kwenda, lakini
kabla kuingia ndani ya msitu,
alisikia sauti ikisema, "Mvulana!
Rudi hapa!"
Alianza kuchanganyika kuhusu
alichotaka yule mwanamke
mkongwe. Alimrudia.
Mwanamke alisema, "Sidhani
uliniskia vizuri. Nilisema utapata
vitu vingi vya ajabau msituni, lakini
usivichukuwe vyovyote. Ila ulete
mzizi utakaopata."
Mvulana aliitikia kwa kichwa na
kukimbilia msituni.

##
Alipoingia msituni tu, alisikia sauti
tena ikisema, "Mvulana! Rudi
hapa!"
Alijaribu kupuuza lakini iliendelea
kwa hivyo alimrudia yule
mwanamke mkongwe.
Mwanamke alisema, "Sikuamini.
Sidhani kama utatenda
ninavyokwambia. Utapata vitu vingi
vya ajabu msituni, lakini
usichukuwe chochote. Ila tu leta
mzizi utakaopata."
Mvulana alianza kuudhika na
marudio haya. Alikimbia hadi akifika
msituni.

##
Alipokuwa msituni, aliona bakuli
lililojaa fedha. Alizichukuwa na
kuweka mfukoni.
Mara alifikiria alichoambiwa na
mwnamke mkongwe kwamba
asichukuwe chochote ila tu mzizi.
Alizitoa fedha mfukoni na
kuzirejesha kwenye bakuli.

##
Aliangalia karibu yake na kuona
nguo nzuri mpya.
Alivua nguo alizokuwa nazo na
kuvaa zile mpya.
Tena alifikiria juu aliyoambiwa na
mwanamke mkongwe.
Alizivua nguo mpya na kuvaa zake
nzee.

##
Aliangalia karibu naye na kuona
mzizi. Ulikuwa umenyauka kutokana
na jua.
Alijiuliza kile mwnamke mkongwe
alifikiri angefaidika na mzizi huo.
Karibu na mzizi, palikuwa na bakuli
la chakula.
Chakula kilinukia vizuri na mvulana
alihisi njaa.
Hangejizuia kula.

##
Alipokuwa amemaliza kula,
alikumbuka alichoambiwa na yule
mwanamke mkongwe.
Alikumbuka kwamba aliambiwa
achukuwe tu mzizi.
Aliutafuta mzizi, lakini hakuuona.

##
Alirudi, akiwa ameudhika,
kumwambia yule mwanamke
mkongwe kilichotokea.
Lakini, yule mwanamke mkongwe
alikuwa tayari amekwenda zake.

##
* License: [CC-BY]
* Text: Phumy Zikode
* Illustration: Wiehan de Jager
* Translation: Brigid Simiyu
* Language: sw
This story is from the Family
Literacy Project in South Africa.
