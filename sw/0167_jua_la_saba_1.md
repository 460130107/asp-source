# Jua la Saba

##
Hapo zamani za kale
kulikuwa na jua saba
huko juu.
Miale mikali ya jua hizo
iling’aa duniani hadi
binadamu wakashindwa
kustahimili.


##
Ndugu saba wa kabila
la Munda waliamua
kuziua jua hizo saba.
Walizirushia mishale na
kuweza kuziua jua sita
pekee.


##
Jua la saba lilijificha
nyuma ya mlima.


##
Baada ya jua hizo
kuuawa, giza lilitanda
kila mahali.
Na kwa sababu hiyo,
paa hangeweza
kumwona chui.
Nao ndovu walijikwaa
kwenye miti.
Sungura wakatembea
kwenye hatari ya
simba. Wanyama wote


##
Ili kuweza kutatua shida
hii, wanyama wote
walikutana.
Sungura aliwaeleza
wanyama wengine
kwamba jua la saba
lilikuwa hai na kwamba
lilijificha nyuma ya
mlima.
Lakini nani aliyefaa
kuliita jua?

##
“Nitaliita jua lirudi,”
simba alisema. Yeye
alikuwa mfalme wa
msitu huo.
“Jua, jua, tafadhali
usitutoroke. Rudi tena
utuangazie,” simba
alinguruma.
Lakini jua lilikataa
kusikiliza.

##
Ndovu naye akaanza
kuliita jua.
Aliinua mkonga wake
na kusema kwa sauti,
“Jua, jua tafadhali rudi,”
lakini jua lilikataa
kusikiliza.


##
Naye mrembo tausi alicheza densi
kidogo na kisha akajaribu kuliita
jua, “Jua, jua, tafadhali rudi.” Lakini
jua lilikataa kujitokeza.
Wanyama wote walijaribu kuliita
jua, mmoja baada ya mwingine.
Lakini jua halikumsikiliza yeyote.
Hatimaye, jogoo alijitokeza kuliita
jua. Kila mmoja alimcheka.
Lakini Simba kama kiongozi mzuri,
alisema, “Tumpe jogoo nafasi naye

##
Jogoo alisimama mbele
ya wanyama wote, na
taratibu akawika,
“kookoodookoo-koo.”
Jua lilianza kuchomoza
kutoka nyuma ya
mlima.
Wanyama wote
walishangaa kuona
haya.

##
Jogoo aliwika tena kwa nguvu zaidi,
“KookooDOO-koo...” Jua lilichomoza
zaidi.
Jogoo akawika kwa mara ya tatu,
“KOOKOODoKOO ...” jua likapanda
juu zaidi na kung’aa.
Kukawa na mwangza kila mahali.
Wanyama wote walifurahia.
Nao binadamu wakaridhika kwa
kuona mwangaza.

##
Wanyama waliwaagiza
binadamu wasiliue jua.
Tangu siku hiyo, jogoo
huwika kila asubuhi.
Nalo jua lisikiapo sauti
ya jogoo, huchomoka
na kuangaza duniani.


##
* License: [CC-BY]
* Text: Indian Folktale
* Illustration: Pratham Books
* Translation: Kamundi Mutugi
* Language: sw
