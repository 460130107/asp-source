# Kobe apata nyumba yake

##
Siku moja Kobe alikuwa akitembea katika nyasi. Alikuwa akiangalia na kuangalia.
Alichunguza mbele na kukodolea nyasi macho.
Kisha alimpita Konokono.

##
“Je, unatafuta kitu?” Konokono alimuuliza.
“Ndiyo, Konokono, naitafuta nyumba yangu. Unaweza kuwa
umeiona?”

##
Konokono alisema: “La, sijaiona, lakini nitakusaidia kuitafuta!”
Alipanda juu ya ganda la Kobe. Kobe aliendelea kutembea akiwa amembeba
Konokono mgongoni kwake. Waliangalia na kuangalia, lakini hawakuona ishara
yoyote ya nyumba. Jua likuwa juu angani.

##
Muda mfupi baadaye walimpita Chiriku.
“Je, unatafuta kita?” Chiriku aliuliza.
“Ndiyo, Chiriku, natafuta nyumba yangu. Unaweza kuwa umeiona? Chiriku
alisema: "La, sijaiona, lakini nitakusaidia kuitafuta!”

##
Alipapatua mbawa zake na
kuruka kwenda.
“Lakini unakwenda kwa kasi
sana,” Kobe alilalamka.
Chiriku alirudi. “Sawa, nitaruka
juu ya ganda lako pia.”

##
Kobe aliendelea akiwa
amewabeba Konokono na
Chiriku juu ya ganda lake.
Waliangalia na kuangalia, lakini
hapakuwa na ishara ya
nyumba.
Jua lilikuwa limeshuka angani.

##
Muda mfupi baadaye walimpita Mende.
“Je, kuna kitu unatafuta?” Mende aliuliza.
“Ndiyo, Mende, naitafuta nyumba yangu. Unaweza kuwa umeiona?”

##
Mende alisema: "La, sijaiona,
lakini nitakusaidia kuangalia!"
Alirukia mgongo wa Kobe na
Kobe akaendelea huku
Konokono, Chiriku na Mende
wakikalia mgongo wake.
Waliangalia na kuangalia, lakini
hapakuwa na ishara yoyote ya
nyumba.
Upepo mwanana ulianza
kuvuma.

##
Baadaye, walimpita Panya. Alikuwa akitengeneza shada nzuri la maua. "Je,
unatafuta kitu?" Panya aliuliza.
"Ndiyo, Panya, natafuta nyumba yangu. Unaweza kuwa umeiona?"

##
Panya alisema: "La, sijaiona,
lakini nitakusaidia kuitafuta!"
Alirukia mgongo wa Kobe.
"Subiri, siwezi kuacha maua
yangu nyuma."
Kobe alisubiri. Panya
alijinyoosha na kujinyoosha
akayakusanya maua yake.

##
Kobe alitembea akiwa na
Konokono na Chiriku na Mende
na Panya mgongoni kwake.
Waliangalia na kuangalia, lakini
hapakuwa na ishara yoyote ya
nyumba.
Upepo ulirusha majani kutoka
chini na kuyaviringisha miguuni
kwa Kobe.
Kobe alichoka. "Ninyi ni wazito,"
alishusha pumzi.

##
Upepo ulizidi kwa nguvu. Anga
ilibadilika na kuwa
jeusi."Ah, wapi nyumba yangu?"
Kobe aliuliza.
Radi ilinguruma milimani.
Umeme ulimulika kwa umbali.
Dip-dip mvua ilinyesha.
"Ah, wapi nyumba ya kobe?"
Konokono na Chiriku na Mende
na Panya waliuliza.

##
Upepo ulivuma na kuvuruga.
Ulipeperusha Konokono na Chiriku na Mende na Panya kutoka mgongo wa Kobe.

##
Halafu kukaja mvua ya mawe, tap-tap-tap.
Kobe aliogopa sana hata akajikunja na kuingia ndani ya ganda lake.
Mle ndani mlikuwa na joto. "Ah, hii ndiyo nyumba yangu!"

##
"Ah, hii ndiyo nyumba ya Kobe!"

##
* License: [CC-BY]
* Text: Maya Fowler
* Illustration: Katrien Coetzer
* Translation: Brigid Simiyu
* Language: sw
