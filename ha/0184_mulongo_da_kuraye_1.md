# Mulongo da
kuraye

##
A lokacin da, an yi wata yarinya
mai sunan Mulongo, ta na
rayuwa ne tare da uwayenta da
suke kusa da garin budongo.
Wata rana, uwa Mulongo ta aike
ta rijiya ɗibar ruwa.


##
Bisan hanyarta, ta gamu da
abokananta. Za su tafiya cikin
daji neman itace. Mulongo tana
son ta bi su.
«Don Allah ku jirayeni ƙarƙashin
iccen kuka!» in ji ta. «Za ni
tafiya in ɗebo ma uwata ruwa».
Amma abokananta ba su son su
jiraye ta.


##
«Da kyau, za ni cimmaku cikin
daji» in ji Mulongo.
Ta je da gudu ta ɗebo ruwan, ta
kawoma uwarta. Kuma ta je
cikin dajin ta tararda
abokananta.


##
Ta bi ta hanyar da za ta kaita
wajen wani marmaro.
Daga wata gaɓar ruwan, akwai
ƙananan hanyoyi da suke kai ka
ko’ina.
«Ta ina suka bi?» tana tambayar
kanta.


##
Ta ɗauki hanyar da ta fi nisa,
take tafiya, take tafiya, amman
ba ta cimma bokananta ba.
Ta gaji ƙwarai sai ta zamna
ƙarƙashin wata bushiya don ta
futa, daga nan kwana ya ɗauke
ta.


##
Lokacin da Mulongo ta farka,
dare ya yi. Cikin dufu, sai ta
hango wasu idanu masarori
suna walƙiya.
Kuraye sun kewaye ta! Ta firgita
sosai har ba ta iya kuwa. Ta so
ta tsere amma kurayen da suka
kewayeta suma yunwa suke ji.


##
«Kar da kimotsa» inji babban
kuren, da wata ƙwararar murya.
«Idan kin yi gudu, za mu cinye
ki.»
Sai ta roƙe su, «don Allah, ku
bar ni in tafi gidanmu!»


##
Amma maimakon haka,sai
kurayen suka kai ta gidansu can
cikin daji.
Wani ɗaki ne mai dauɗa, cike
da ƙasusuwa sai ƙuda suna ta
yin bobowa. Ta yi kwance kamar
ta yi barci.


##
Cikin dufu, ta ji kurayen suna
yin shawara.
«Yaya wutar? » wata kura ta
tambaya. «Ko ruwan sun
tafasa?» «Komi ya kammalu»
aka bata amsa. «In janyo ta?»
«e, e!» sauran kurayen suna
gurnani. «Yunwa muke ji !»
Sun shirya su fito da Mulongo
daga cikin ɗakin.


##
Sai babban kuren ya ce, «Kai
kuraye, ku dakata. Kar kumanta
ƙa’idar wannan garin. Babu
kuren da za ya ci shi kaɗai. Ya
kamata mu gayyaci duk
iyalenmu don mu ci abincin».
«Za ni gayyaci sirikaina» in ji
matarshi. «Za ni je in kiranyo
ƴan uwana» in ji ƙaramar kurar.
«Ni ko za ni tsayawa don in fake
abincinmu» in ji babban kuren.


##
Babban kure ya zauna bakin
ƙofar ɗakin, sauran ko suka
barbazu cikin daji.
Can da jimawa, babban kure ya
fara angaje gaban wutar da
suka kunna. Nan take har ya
fara shinkori. Sa’ar Mulongoke
nan! Amma, yaya za ta bi kusan
da kuren? Sabida girmanshi ya
tare ƙofar fitta.


##
Hanya guda ce, ta tsalaka
sama, ta faɗa wancen ɓangaren
na kuren, sai ta zuba da gudu
bakin ƙoƙarinta.


##
Ko da sauran kurayen suka
dawo, suka lura da abun da
yafaru, suka je neman Mulongo,
cikin baƙin-ciki da takaici.
Amma ,ina, ta yi nisa.


##
Da ta iso cikin garinsu, wani
mutum ya gane ta sai ya sa
kuwa, «Mulongo, Mulongo ta
dawo, Mulongo ta dawo»
Babanta da uwarta suka tarbe
ta da gudu, suka rungume ta,
su na yi wa Allah godiya da ya
ceci diyarsu, «Mulongo,
Mulongo, mun aza kin mutu!»


##
Tun daga wanna ranar, Mulongo da sauran yaran, basu sake komawa cikin daji su
kaɗai.

##
* License: [CC-BY]
* Text: Sarah Nangobi
* Illustration: Wiehan de Jager
* Translation: Plan Niger - Projet NECS - Usaid
* Language: Hausa
