# Tselane da ƙato

##
An yi wata ƙaramar yarinya da ake
kira Tselane. Bayan rasuwar
ma’aifin, Tselena ta zaman tare da
ma’aifiyarta.
Wata rana, ma’aifiyarta ta ce mata,
za ta ƙaura ta koma wani gari don
ta sake wata sabuwar ruyuwa.

##
Tselane ko ba ta son barin garinsu,
kuma sai ta yi ta kuka.
Ma’aifiyarta ta ji tsoron barin ta ita
kaɗai, saboda garin akwai ƙatti da
suke ci.
Amma Tselane ta yi ta kuka har sai
da ma’aifiyar ta yarda ta bar ta.

##
Ma’aifiyar ta ɗauki alkwalin kai ma
ɗiyarta abinci kullum.
«Zan yi waƙar da za ki gane ni in na
zo. Amma kar ki buɗe ma kowa
ƙofa,» in ji uwar Tselane.

##
Tselane ɗiyata !
Tselane ɗiyata!
Fito maza ga abincinki!
Fito maza ga abincinki!
Tselane ɗiyata !
Tselane ɗiyata!
Fito maza ga abincinki!
Fito maza ga abincinki!

##
Washe gari, ma’aifiyar Tselane ta zo
ta kawo ma ɗiyarta abinci.
Ta fara waƙa:
Tselane ɗiyata!
Fito maza ga abincinki!
Tselane ta buɗe ƙofa ta ci abincinta
mai daɗi.

##
Ma’aifiyarta ta sumbace ta, kuma ta
koma garinta.
Tselane ta koma ɗakinta ya kwanta.
Ashe wani ƙato yana laɓe bayan
wani icce, yana saurare Tselane da
ma’aifiyarta!

##
Lokacin da Tselane ta kashe fitila sai
ta ji wata babbar murya, na rera
waƙar da ma’aifiyarta take bakin
ƙofarta.
Tselane ɗiyata!
Fito maza ga abincinki!
«Tafi ka ba ni wuri! wannan ba
ma’aifiyata ba ce!,» in ji Tselana.
«Kai ƙato ne!» ƙato ya tafiyar shi
cikin ɓacin rai.
Ya koma cikin gidanshi na dutsi.

##
Kullum safe da maraice, ma’aifiyar
Tselane tana kawo mata abinci.
Kullum safe da maraice, ƙato ya na
zuwa shi ma. Amma kullum Tselane
na korar shi.
Tana gane shi ta babbar muryarshi
lokacin da yake kokoyon waƙar.

##
Wata rana, ƙato ya yi tunani ya ce:
«Ina iya sauya muryata don ta
zama kamar ta ma’aifiyar Tselane.»
Sai ya fura wuta da yawa kuma
saka dutsi masu sulɓi cikin wutar.
Bayan dutsin ya yi zafi,sai ya fiddo
shi ya hadiye shi! «Gulugulu!»
Dutsin ya wuce ta maƙogoron
ƙaton.

##
Ƙato ya fara waƙa don ya ji in
muryarshi ta sake.
Ya yi ta jin daɗi ya ji muryar tashi ta
yi kama da ta ma’aifiayar Tselane!

##
Washe gari, ƙato ya je bakin ƙofar Tselana. Ya fara waƙar kamar
haka:
Tselane ɗiyata!
Tselane ɗiyata!
Fito maza ga abincinki!
Fito maza ga abincinki!

##
Tselani ta ji daɗi da ji muryar
ma’aifiyarta.
Da buɗe ƙofa, sai ga ƙato!
Sai ta so ta rufe ƙofar amma ƙato
ya fi ƙarfinta!
Ya ɗauki Tselane ya saka ta cikin
buhu.

##
Ƙato ya nufi hanyar gidan shi na
dutsi, kuma yana waƙar jin daɗi.
«In dama ina da kiyar burkutu, da
na ji daɗin abincina da dare! yau sai
na ji daɗi!» yake faɗi.

##
Can da hantsi, ma’aifiyar Tselane ta
zo ta kawo mata abincin kamar
yadda ta saba kullum.
Ta rera waƙar, amma Tselane ba ta
fito ba. Ta sake rera waƙar, Tselane
ba ta amsa ba, shiru!
Bayan na ukku, sai ta tura ƙofar.
Babu Tselane. Sai ta yi mamakin
abin da yake iya faruwa, sai ta yi
tunani da gaugawa don samun wata
dubara.

##
Sai ta cika wata ƙwarya da giyar
burkutu ta ɗaura saman kai, ta tafi
wajen gidan ƙato kuma ta sallama
mishi.
Ƙato da ya ji ƙamshi burkuntun sai
buɗe ƙofar ba da ɓata lokaci ba.
«Ina wuni ƙato!» in ji ma’aifiyar
Tselane.
«Ina wucewa na ji kana waƙa da
kyau. Yanzu zan je wani garin wajen
bikin zagayowar shekarar aifuwar
wata ɗiyata.»

##
Ƙato ba za bari wannan damar da aka ba shi ta ya
sha giyar burkutun!
Sai sabkar ma’aifiyar Tselane a gidanshi. «Bari in
zuba maka giyar gafin in wuce.» In ji ma’aifiyar
Tselana.
Ƙato yana jin daɗi ya samu giya.

##
Ma’aifiyar Tselane tana zuba mishi
yana sha, yana ta sha sai da ya
shanye duk ƙwaryar.
Yanzu ƙato ya yi tilip! Yana yi maye
har barci ya kwashe shi.

##
Lokacin da ma’aifiyar Tselani ta ji
ƙato ya fara shinkori,sai ta buɗe
buhun suka guda da ita Tselana.
Tselana da ma’aifiyarta sun gudu
sun koma gida.
Tun daga ranar nan, Tselane take
tare da ma’aifiyarta cikin sabon
garinsu!

##
* License: [CC-BY]
* Text: Lorato Trok
* Illustration: Catherine Groenewald
* Translation: Plan Niger - Projet NECS - Usaid
* Language: ha
