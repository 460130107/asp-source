# Namukhaywa

##
Can dauri, cikin garin da ake ce
ma Elunyiko, an yi wani mutum
da ake kiran shi Ndong’a, yana
tare da matarshi mai sunan
Namukhaywa. Sun aifi ɗiya
mata shida.


##
Lokacin da Namukhaywa take
ɗauke da cikinta na bakwai,
Ndong’a ya ce mata. “Idan kika
aifi ɗiya mace kuma, to kar ki
komo gidan nan, amma in kin
aifi ɗa namiji to, za ni shirya
miki babbar walima!”


##
Lokacin da haifuwar ta zo,
Namukhaywa ta je wajen
ingozoma. Ta tambaye ta ɗa
namiji ne ko ɗiya mace ce za ta
haifuwa?


##
Ta aifi ɗiya biyu -namiji da
mace! Ta raɗama namijin sunan
Mukhawana, ita kuma maccen
Mulongo. Idan ta kalli
Mukhwana sai ta ji daɗi. Amma
idan ta kalli Mulongo, sai ranta
yaɓaci. Sai ta yi tunanin, abu
guda ya rage ta yi.


##
Namukhaywa ta bar Mulongo
ga hannun ingozama kuma ta
kaima mijinta Mukhwana.


##
Cikin jin daɗi ta gwadawa
mijinta jaririn namiji. Ya ji daɗi
kuma ya gayyaci duk mutanen
garinsu su zo wajen walimar
bikin ɗanshi.


##
Makhwana ya girma kuma ya
zama kyakyawan saurayi. Ita
ma Mulongo ta girma kuma ta
zama budurwa mai ɗan karen
kyau.


##
Wata rana, Mukhwana yana
kiyon bisasshen babanshi, sai
ya hango wata budurwa mai
kyau.
“Wanan budurwar ita nike so in
aura,” ya faɗa.


##
Ko da ya tambayi aurenta sai ta
fara waƙa kamar haka:
“Mukhwana wefwe, Mukhwana.
So yakhupa omunwa,
Mukhwana. Nebebula
omukhana, Mukhwana.
Barulaka khulwanda,
Mukhwana. Nebebula omusiani,
Mukhwana. Barera mungo
muno, Mukhwana. Iyeyi yakwa,
Mukhwana. Iyindi yakwa,
Mukhwana.”


##
Kullum ana haka, ana haka.
Mukhwana bai san abin da zai
yi ba. Sai ya je wurin uwarshi,
Namukhaywa, ya faɗa mata.
”Na samu wata budurwa mai
kyau, kuma ina son aurenta.
Amma ko da haushe na
tambayeta sai ta yi ta mini
waƙa.”


##
Cikin mamaki, Namukhaywa ta
ce mishi, “abin da yarinyar ta
faɗa cikin waƙarta gaskiya ne.
Ƙanwarka ce. Ku, tawaye ne.
Babanka yana sun in aifi ɗa
namiji ba ɗiya mace ɓa. Sai na
bar ƙanwarka wajen ingozama,
kai kuma na kawoka gida wajen
babanka.”


##
Lokacin da Mukhwana ya
bayyanama babanshi abin da
ya faru, sai ya gane rishin
gaskiyarshi. Ya kirayo
Namukhaywa kuma suka tafi
tare gidan ingozamar neman
Mulongo.


##
Lokacin da Mulongo ta dayo
gida, babanta da mutanen garin
sun yanka akuya don yin
shagalin bikin haɗa kan
Mulongo da sauren ƴan uwanta
bakwai maza da mata.


##
Bayan shekara ɗaya, Mulongo
ta auri ɗan wani mai kuɗin
ƙauyen. Ta kawoma uwayenta
arziki dayawa tare da jin daɗi.


##
* License: [CC-BY]
* Text: Matthews M Wanga
* Illustration: Wiehan de Jager
* Translation: Plan Niger - Projet NECS - Usaid
* Language: Hausa
