# Nko Ya Tlou

##
E mong le e mong o a tseba hore tlou e na le nko e telele.

##
Empa kgalekgale, nko ya tlou e ne e le kgutshwane e le tenya.

##
Tsatsi le leng ha tswalwa ledinyane la tlou. O ne a rata ho tseba ka dintho tse ngata. O ne a e na le potso ka phoofolo e nngwe le e nngwe.

##
O ne a rata ho tseba haholwanyane ka Thuhlo.

##
O ne a batla ho tseba haholwanyane ka Tshukudu.

##
O ne a rata ho tseba haholwanyane ka Kubu.

##
O ne a boetse a batla ho tseba haholwanyane ka Kwena.

##
"O se ke wa botsa potso e jwalo!" ha rialo mmae. Yaba o a tsamaya, a swentse.

##
Ka potlako, Lekgwaba la fofela ho ledinyane la tlou. "Ntatele ho ya nokeng. Moo o tla bona hore na Kwena e jang bakeng sa dijo tsa mantsiboya."

##
Yaba ledinyane la tlou le sala Lekgwaba morao ho ya nokeng.

##
A sutumetsa mahlaka a ba a ya ema lebopong. A sheba ka hara metsi. Kwena e ne e le kae?

##
"Dumela," ha rialo lejwe le pela lebopo la noka.

##
"Inama ke tla o bolella," ha rialo lejwe. "Tlasenyanyana, tlasenyana," ha rialo lejwe. Ledinyane la Tlou la inamela tlase, tlasenyana.

##
Mme hang, "Qhau!" nko ya Ledinyane la Tlou e ne e tshwerwe ka hara mehlahare ya Kwena.

##
Ledinyane la Tlou la dula hodima maoto a lona a matla la hula. La hula, la hula, la hula.

##
Nko ya Ledinyane la Tlou ya huleha, ya huleha, yaba ya huleha.

##
Kwena ya teba hape ka metsing.

##
Ledinyane la Tlou la sheba nko ya lona. E ne e hulehile e le telele haholo. Le ne le sa bone moo e fellang!

##
Nko ya lona e ne e le telele hoo le neng le kgona ho kgola tholwana makaleng a hodimo.

##
Nko ya lona e ne e le telele hoo le neng le ka itshela ka metsi ka mokokotlong. Ho tloha tsatsing leo, ditlou kaofela tsa e ba le dinko tse telele.

##
* License: [CC-BY]
* Text: Judith Baker
* Illustration: Wiehan de Jager
* Translation: Tseliso Masolane
* Language: st
