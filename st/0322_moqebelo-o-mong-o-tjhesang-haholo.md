# Moqebelo O Mong O Tjhesang Haholo

##
E ne e le Moqebelo o tjhesang haholo mantsiboya ka kgwedi ya Tshitwe.

##
"Bontle le Mpho le Lerato, tswang le ilo bapala!" ha rialo Mme ho rona. "Ha ke le batle ha le ntshwenya."

##
"Ha re yeng nokeng," Lerato a rialo. "Ho phodile moo."

##
Empa ho bapala ho etsa hore o tjhese haholo, leha o le ka tlasa difate tse pela noka. Ra qala ka ho rola dieta tsa rona. Empa ra nna ikutlwa re tjhesa. Yaba re hlobola dihempe tsa rona le mese.

##
Re ile ra kenya maoto a rona ka nokeng ho a phodisa. Yaba re tshelana ka metsi. Hang ra be re se re kene ka metsing.

##
"Tlohong! Ha re lo sesang," ha rialo Mpho. "Mme a ke ke a tseba."

##
Letsatsi le ne le se le qadile ho dikela, ebile ho qala ho phola. Diaparo tsa rona di kae?

##
Ra di batla tlasa difate.

##
Ho ne ho e na le dikgomo haufi le noka, tse neng di fula jwang bo monate. Bontle a tadima, "Bona kgomo yane! Keng e ka hanong la yona?"

##
Re ile ra sheba kgomo e nngwe e neng e hlafuna ntho e nngwe e mmala wa botala ba lehodimo.

##
Re ile ra ya hae ka dipenti, re thothomela. Empa e ne e se feela hobane ho ne ho phodile.

##
Empa na Mme o ile a re kgolwa?

##
* License: [CC-BY]
* Text: Nombulelo Thabane
* Illustration: Wiehan de Jager
* Translation: Tseliso Masolane
* Language: st
