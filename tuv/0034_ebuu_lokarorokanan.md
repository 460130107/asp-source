# Ebuu
Lokarorokanan

##
Alose kolong ng’apesur,
Alio ka Akiru aokun
ng’akipi anang’olol.


##
Abong’unet, tobur kechi
alorot kiyang’asi
anataaba anaapolon.


##
Asaki Alio anyoun alosit
nawi, nakaneni ikwa
kirum ng’esi ataaba.


##
Kipung’ar Akiru nawi
anyarare ata-ka-Alio.


##
Na adolunio itokeng
nataaba, toriamu Alio
irumit ataaba kire.


##
“Adukokini ayong alaar
kiriam ataaba
nyelomuneta ng’itieng
lu amoni,”Tolimok
itokeng Alio.


##
Kong’ina, toduk alaar
kipeak ekidor epei bon,
lo itoruni ng’esi elomuni
tooma.


##
Tolimok ng’esi Alio tama, “Na abunio ayong,
aeokini ayong dio tang’aaria iyong ekidor.”
Eos ng’esi lo:
“Ika koku nachirima, bala ekiena,
Kee…kee- i-yah!
Tang’aara-e toto kon, kainak ng’akon kile!”


##
Kichikak nabo itokeng tama, Nying’ao ibore
nipe nyiyeni iyong.”
Kong’ina, nacha ebunio itokeng toeok,
tang’aar ekidor dio naki ng’esi Alio akimuj.


##
Nakaneni, adukeene
ebuu esemeene, nabo
apupeene ata-ka-Alio
einuni ng’esi akimuj.


##
Toro ng’esi akitatama
eos. Kitatami lokojokon
ng’irwa nakaalak.


##
Tolimokis ng’itieng
luche ng’esi atamar
kiliko echut lo ariyet
toeokinio ejok!
Nakaneni kiliko ng’esi
echut lo ang’olol bu
toeok. Nyeng’aara
ekidor.


##
Kiliko ng’esi echut lo
ang’olol dio tobong’u
toeok. Nakaneni
nyeng’aara ekidor.
Ekisidi kiliko echut lo
ariyet.


##
Bu toeok, tang’aar
ekidor.
Tanyam Ebuu ng’olo
Alio


##
Na abunio itokeng
nabo, toeok nikooyen.
Nakaneni emam itwan
ang’aa ng’esi.


##
Tanyara aberu ng’ina
ekiriam ang’itiang
kadaang. Kinokaki akim
naapolon nadui.
“Echakakin etiang’it lo
anyami Alio nakim
tonomia,” tolimok
ng’esi kechi.


##
Toporoporoto ng’itieng
daang eosi: “Ata-ka Alio
- iouuu yah!
anikanyamit ikon koku,
achakakin nakim-na!
Chi-gir-rr!”
Todol apak na ekwee.


##
Topor ekwee, dio akim
kiwang’a ng’esi ekosim.
Towaanik ng’esi tama,
kwa-a-ak!


##
Esal kech kadaang bu
ebuu.
Napei epori ng’esi,
tachakakin nakim.


##
Towanik ebuu esaki
aking’arakino, nakaneni
amam ikeng’arakinan.
Topetaros ng’itieng
luche!


##
* License: [CC-BY]
* Text: John Nga'sike
* Illustration: Zablon Alex Nguku
* Translation: Simon Ipoo
* Language: Ng’aturkana
