# Ìdí tí wọn kò sin Ajao

##
Ajao, àdán kan, sùn sí ilé rẹ̀ nínú àárẹ̀. Kòsí ẹnikẹ́ni tí ó yojú sí i.

##
Lẹ́yìn náà, Ajao kú.

##
Àwọn aládùúgbò ní, "Ajao ti kú, a gbọdọ̀ pe àwọn ẹbí rẹ̀ láti wá sín."

##
Àwọn aládùúgbò lọ pe àwọn ẹyẹ pé, "Ìkan lára yín ti kú."

##
Àwọn ẹyẹ wá, wọ́n sì ri pé Ajao ni. Wọ́n ní, "Ẹranko yìí kì í ṣe ara ẹbí wa."

##
"Gbogbo ẹbí wa ní ìyẹ́ ṣùgbọ́n Ajao kò ní nǹkankan. Nítorí náà, kì í ṣe ara wa." Àwọn ẹyẹ náà sálọ.

##
Àwọn aládùúgbò ronú papọ̀, wọ́n ní, "Òòtọ́ ni àwọn ẹyẹ sọ. Ajao kò ní ìyẹ́. Nítorí náà, kì í ṣe ara wọn."

##
Ìkan lára wọn ní, "Ó gbọdọ̀ jẹ́ ìkan lára àwọn eku. Ó jọ wọ́n."

##
Àwọn aládùúgbò lọ pe àwọn eku pé, "Ìkan lára àwọn ẹbí yín ti kú."

##
Àwọn eku wá, wọ́n sì ri pé Ajao ni. Wọ́n ní, "Ẹranko yìí kì í ṣe ara ẹbí wa."

##
"Gbogbo ẹbí wa ní ìrù ṣùgbọ́n Ajao kò ní ìrù."Àwọn eku náà rìn lọ.

##
A kò rí ẹbí fún Ajao, ó sì wà bẹ́ẹ̀ láì sí ẹni tí yóò sín in.

##
* License: [CC-BY]
* Text: Taiwo Ẹhinẹni
* Illustration: Jesse Breytenbach
* Translation: Taiwo Ẹhinẹni
* Language: yo
