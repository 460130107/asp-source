# Ọjọ́ tí Òòrùn rin ìrinajò

##
Òòrùn pinnu láti lọ kí àbúrò rẹ̀ obìnrin, òṣùpá. Òṣùpá ń gbé ní òdìkejì òfuurufú.‘Mo máa padà dé láìpẹ́, Òòrùn sọ fún ìkuukù.

##
Kò pẹ́ tí Òòrùn jáde lọ, àwọn òkè wé gèlè funfun.

##
Afẹ́fẹ́ ń ṣàríyànjiyàn pẹ̀lú àwọn igi.

Inú bí àwọn igi.

Wọ́n fọ́n gbogbo ewé wọn ká ibi gbogbo.

##
Òfuurufú bẹ̀rẹ̀ sí i kùn.Ó yírá padà sí òféèfé.

##
Inú àwọn ìkuukù kò dùn láti rí ohun tí ó ń ṣẹlẹ̀.

Wọ́n bẹ̀rẹ̀ sí í sunkún.Ẹkún púpọ̀ wà.

##
Gbogbo àgbáyé bẹ̀rẹ̀ sí í rì wọnú omi lọ.

##
Bẹ́ẹ̀ kẹ̀dẹ̀ ré, ní apá kejì òfuurufú, Òòrùn ti ṣetán láti kúrò lọ́dọ̀ àbúrò rẹ̀.

Wọ́n fẹnu konu, ó kí òṣùpá pé ó dìgbà ó sì padà sí ilé.

##
Inú òfuurufù dùn púpọ̀ láti rí Òòrùn tó bẹ́ẹ̀ tí ó sì yípadà sí àwọ̀ búlù.Àwọn òkè wọ àsọ aláwọ̀-ewé wọn.

##
Afẹ́fẹ́ lọ sùn.

Awọn igi na ẹ̀ka wọn, wọ́n sì rẹ́rìn-ín.

##
Inú àwọn ìkuukù dùn láti rí Òòrùn padà.

Wọ́n jádé lọ ṣeré.

##
Ọ̀pọ̀ àwọn ewéko kéèkèèké hù jáde láti inú ilẹ̀ láti ṣe “ báwo ni?”

Gbogbo àgbáyé ń tàn yinrin.

##
Òòrún tan ìtànṣán rẹ̀ sí ibi gbogbo.

Pẹ̀lú ayọ̀, ó ní “Mo wí fún yín pé n óò padà wá.”

##
* License: [CC-BY]
* Text: Khothatso Ranoosi, Marion Drew
* Illustration: Jesse Breytenbach
* Translation: Ṣẹ́gun Ṣóẹ̀tán
* Language: yo
