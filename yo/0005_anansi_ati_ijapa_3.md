# Anansi àti Ìjàpá

##
Ní ọjọ́ kan, Anansi aláǹtakùn mú
àwọn iṣu láti ọgbà-oko rẹ̀.
Àwọn iṣu aládùn kù, nítorí náà ó dín
wọn dáradára lórí iná.
Lẹ́hìn náà, ó jòkó láti jẹ wọ́n.


##
Bí Anansi ṣe fẹ́ jẹ́ iṣu àkọ́kọ́, ó gbọ́
pé ẹnikan kan ilẹ̀kùn rẹ́. “Rárá o!”
Anasi ronú. “Ta ni ó lè jẹ́?” Ṣùgbọ́n
ó ṣí ilẹ̀kùn rẹ̀.
Níbẹ̀ ni Ìjàpá, ó rí bí i ẹni tí ó rẹ̀
púpọ̀. Ìjàpá ní, “Anansi, jọ̀wọ́ jẹ́ kín
wọlé. Mo ti rín jìnà lónìí, ó tí rẹ̀mi
àti wípé ebi ń pámi.”
Nítorí náà kí ni Anansi le ṣe ju kí
ó jẹ́kí ó wọ́lé.


##
Anansi ní ahun gan an ni débi pé
kò lè fún ẹnikẹ́ni jẹ lára iṣu aládùn
rẹ̀. Nítorí náà, ó ṣe ìpinu kan.
Ní Ìjàpá ṣe jòkó sí orí tábìlì tí ó fẹ́
fọwọ́ kan àwọn iṣu rẹ̀. Anansi pariwo
mọ́, “Ìjàpá, ọwọ́ rẹ̀ ti dọ̀tí jù! O kòlè
jẹun pẹ̀lú dídọ̀tí yìí! Lọ fọ ọwọ́ rẹ̀."
Ọwọ́ Ìjàpá dọ̀tí ní tòótọ́. Nítorí náà,
ó wọ́ lọ sí odò, fọ ọwọ́ rẹ̀, ó sì
wọ́ padà.


##
Ṣùgbọ́n Anansi ti bẹ̀rẹ̀ sí ní kó
gbogbo àwọn iṣu náà jẹ. Nígbà tí
Ìjàpá fi padà, ó ri pé gbogbo àwọn
iṣu náà ti lọ.
Ìjàpá wo Anansi. “Ó ṣé tí o pè wá
fún oúnjẹ alẹ́. Tí o bá wá sí ilé mi,
jọ̀wọ́ wọ́lé kín lè san ore yìí padà fún
ẹ,” Ìjàpá dáhùn.
Ìjàpá sì bẹ̀rẹ̀ sí ní wọ́ lọ sí ilé rẹ̀.


##
Lẹ́hìn ọ̀pọ̀lọpọ̀ àkókò, Anansi bẹ̀rẹ̀
sí ronú bí Ìjàpá ṣe pinu láti fún ní
oúnjẹ alẹ́. Nítorí náà, ní ọjọ́ kan,
ó lọ sí ilé Ìjàpá.
Anansi dé ilé Ìjàpá ní àkókò
oúnjẹ́ alẹ́, bí oòrùn ṣe ń múra
láti wọ̀. Ìjàpá sùn sí orí àpáta,
ó ń ṣeré, bí àwọn Ìjàpá ṣe
máa ń ṣe.
Nígbà tí Ìjàpá rí Anansi, ó ní,
“Báwo ni, Anansi, ṣé o wá láti
jẹ oúnjẹ alẹ́ pẹ̀lú mi ni?”
Anansi sì sọpé, “Bẹ́ẹ̀ni, èyí dára
púpọ̀, o ṣé.” Ebi sì bẹ̀rẹ̀ sí i páa.


##
Nítorí náà, Ìjàpá wọ inú odò lọ
sí ìsàlẹ̀ láti lọ ṣètò ṣílẹ̀ fún oúnjẹ́
alẹ́ náà. Anansi dúró ní orí àpáta
lẹ́bàá odò.
Láìpẹ́ Ìjàpá wẹ̀ wá sí òkè orí omi,
o ní “Óyá Anansi, gbogbo nǹkan
ti wà nílẹ̀, jọ̀wọ́ jẹ́ kí a jọ̀ jẹun."
Ìjàpá wẹ̀ padà lọ sí ìsàlẹ̀ láti lọ
bẹ́rẹ́ sí ní jẹ àwọn ewé tí ó ṣètò
fún oúnjẹ.


##
Anansi gbìyànjú láti wọ inú
odò lọ sí ìsàlẹ̀, ṣùgbọ́n aláńtakùn
ni kì í ṣe Ìjàpá, kò lè wẹ̀ sísàlẹ̀.
Ó kan dúro sí ojú omi ni.
Ó gbìyànjú láti bẹ́ sínú odò náà,
ó gbìyànjú láti wọ odò náà,
ṣùgbọ́n ó kùnà. Kò lè lọ̀ ìsàlẹ̀
lọ sí oúnjẹ́ náà.


##
Lẹ́hin náà Anansi ní àbá kan.
Ó kó ọ̀pọ̀lọpọ̀ òkúta sí àpò rẹ̀.
Èyí mú kí ó wá wúwo láti lè wọ̀
inú odò.
Ó mà gbọ́n gan an ni o!
Ó rí tábìlì Ìjàpá, tí ó kún fún
àwọn ewé aládùn àtí ọ̀pọ̀lọpọ
oúnjẹ dídún. Ẹnu Anansi bẹ̀rẹ̀
sini pòǹgbẹ́ oúnjẹ yìí.


##
Bí Anansi ṣe fẹ́ mú lára oúnjẹ yìí,
Ìjàpá dadúró. O ní “Anansi,
dájúdájú ó kò ní fẹ́ jẹun pẹ̀lú
aṣọ rẹ̀? Kì í ṣe bí a ṣe máa ń
ṣe nǹkan ní ilé mi.”
Anansi, láí ronú, ní, “Bẹ́ẹ̀ni,
òótọ́ lo sọ, Ìjàpá, kí ni mo ń rò?”
Ó bọ́ aṣọ rẹ̀.


##
Ṣùgbọ́n láí sí àwọn òkúta ní àpò
rẹ̀ láti mu dúró sí ìsàlẹ̀ odò náà,
omi gbé Anansi lọ sí ojú omi padà.
Anansi fi ojú rẹ̀ sínú omi,
o sì rí bí Ìjàpá ṣe jẹ gbogbo
aládùn náà.


##
License: [CC-BY]
Writer: Ghanaian folktale
Illustration: Wiehan de Jager
Translated By: Taiwo Ẹhinẹni
Language: Yoruba
