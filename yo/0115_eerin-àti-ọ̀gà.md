# Eerin àti Ọ̀gà

##
Ní ayé àtijọ́, ní ààfin-ọba kan, ọba kan wà tí ó ní ọmọbìnrin awẹ́lẹ́wà kan.

##
Eerin ń gbé ni ilé kan lẹ́gbẹ̀ẹ́ ààfin. Ọ̀gà ń gbé ní ilé mìíràn ní òdìkejì ààfin.

##
Ní àkókò yìí, ọ̀gbẹlẹ́ kan wà ní gbogbo ilú. Èrò kan sọ sí ọba nínú ó sì pe àwọn aládùúgbò mejèèjì sí ààfin.

##
Ọba náà wí fún Eerin àti Ọ̀gà pé “ mo fẹ́ kí ẹ máa fi ẹsẹ̀ janlẹ̀ títí omi yòó fi rú jádé.” Ọba ṣe ìlèrí láti fi ọmọbìnrin rẹ̀ fún ẹnikẹ́ni tí ó bá lè ṣe àṣeyọrí.

##
Ọ̀gà kò ní ìrètí nítorí pé ó kéré púpọ̀. Inú Eerin dùn púpọ̀ nítorí pé ó tóbi ó sì ní agbára. Eerin lọ sí orí ilẹ̀, ó sì bẹ̀rẹ̀ sí fi ẹsẹ̀ janlẹ̀.

##
Eruku bo ilẹ̀, ṣùgbọ́n omi kò jáde. Eerin fi ẹsẹ̀ janlẹ̀ títí omi fi fẹ́ bẹ́rẹ́ sí i sun jáde, ṣùgbọ́n ó ti rẹ̀ ẹ́. Ó fún Ọ̀gà ní àyè láti gbìyànjú.

##
Ọ̀gà bẹ̀rẹ̀ sí fí ẹsẹ̀ janlẹ̀. Láìpẹ́, omi sun jáde. Ẹnu sì ya àwọn ènìyàn!

##
Nítorí náà, ọba fi ọmọbìnrin rẹ̀ fún Ọ̀gà láti fẹ́. Eerin sì lọ si ilé rẹ̀ pẹ̀lú ìbínú.

##
* License: [CC-BY]
* Text: Stella Badaru
* Illustration: Wiehan de Jager
* Translation: Ṣẹ́gun Ṣóẹ̀tán
* Language: yo
