# Imú Eerin

##
Gbogbo ènìyàn mọ̀ pé eerin ní imú gígùn.

##
Ṣùgbọ́n ní àyé àtijọ́, imú eerìn kúrú ó sì tóbi.

##
Lẹ́yìn tí wọ́n bí ọmọ eerin kan. Ó bẹ púpọ̀.

Kò sí ẹranko tí kò ní ìbéèrè fún.

##
Ó fẹ́ mọ́ nípa àgùnfọn.Ó bèrè lọ́wọ́ àgùnfọn “Kí ló dé tí o ní ọrùn gígùn?"

##
Bákan náà ní ó bèrè lọ́wọ́ Túrùkí."Kí lo dé tí ó ni ìhò tí ó ní orí ṣóńṣó?"

##
Ó tún fẹ́ mọ̀ nípa Ọ̀ọ̀nì náà.Ó bèèrè lọ́wọ́ rẹ̀, “Kí ni àwọn ọ̀ọ̀nì máa ń jẹ fún oúnjẹ alẹ́?”

##
Ẹyẹ Àgbìgbò ọlọ́gbọ́n kan dáa lóhùn,“Tẹ̀lé mi lọ sí odò, níbẹ̀ ni ìwọ yóò ti rí ohun tí ọ̀ọ̀nì ń jẹ fún oúnjẹ alẹ́.”

##
Ọmọ Eerin tẹ̀lé àgbìgbò lọ sí odò.

##
Ó rìn kọjá láàárín àwọn koríkò etí odò láti lè dúró létí odò.Ó wo inú odò.“Níbo ni Ọ̀ọ̀ni wà?”

##
Òkùta kan tí ó wà lẹ́gbẹ̀ẹ́ odò náà kí i pé “báwo ni?”Ọmọ Eerin náà dáhùn pé “dáádá ni.”

O ní “ ṣe o lè sọ fún mi ohun tí Ọ̀ọ̀nì mán ń jẹ fún oúnjẹ alẹ́?”

##
Òkùta náà dáhùn pé “ súnmọ́ ibí yìí, n óò sọ ọ́ fún ẹ.” Ọmọ Eerin dorí kodò.

Okùta ní “Súnmọ́ ibí dáadáa.”Ọmọ Eerin túbọ̀ dorí kodò.

##
Lójijì ! À fi pàkà!Ọ̀ọ̀ni di eyín mọ́ imú ọmọ Eerin.

##
Ọmọ Eerin jókòó, ó fi ẹsẹ̀ rẹ̀ di ilẹ̀ mú, ó ń fá imú rẹ̀ kúrò lẹ́nu Ọ̀ọ̀nì.Ṣùgbọ́n Ọ̀ọ̀nì kò ju imú rẹ̀ sílẹ̀

##
Bí ọmọ Eerin ṣe ń fa imú rẹ̀ kúrò lẹnu Ọ̀ọ̀ni, ní imú rẹ̀ ń gùn sí, imú rẹ̀ ń gùn lọ.

Kò pẹ́, ọmọ Eerin ṣubú.“kòròbàtà!!”

##
Imú ọmọ Eerin tí ó kúrú tẹ́lẹ̀ tí gùn jádé.

##
Imú rẹ̀ gùn gan-an ni, kódà ó lè fi imú rẹ̀ já èèso láti ara ẹ̀ka-igi tí ó ga fíofío.

Títí di òní, Eerin ní imú ti ó gùn tí ó sì wúlò fún un.

##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Translation: Ṣẹ́gun Ṣóẹ̀tán
* Language: yo
