# Bí imú Ìjàpá ṣe rí
kọ́ńbó

##
Ní ìgbà kan, Ìjàpá àti Ọ̀kẹ́rẹ́
jẹ́ ọ̀rẹ́ tímọ́tímọ́. Ní ọjọ́ kan
lẹ́yìn oúnjẹ, Ọ̀kẹ́rẹ́ bi Ìjàpá,
“Ọ̀rẹ́ mi, ọjọ́ ọjà ti fẹ́ dé
ṣùgbọ́n a kò ní owó. Irú iṣẹ́
wo ni a lè ṣe láti pa owó?”


##
Ìjàpá dáhùn, “Ṣé o mọ̀ pé mo
máa ń ṣe abọ́. Mo fẹ́ kí o wá
sílé mi kí a jọ̀ ṣe àwọn abọ́
púpọ̀ tí a lè tà.”
“Ó dáa ọ̀rẹ́ mi, a ó pàdé lọ́la
láti ṣe àwọn abọ́ náà,” Ọ̀kẹ́rẹ́
dáhùn.


##
Ní ọjọ́ ọjà, Ìjàpá lọ sí ọjà.
Ó rí àwọn méjì ní ọ̀ọ́kán tí
wón ń jà. Kíá, ó gbé àwọn
abọ́ rẹ̀ sílẹ̀, ó sì lọ síbi ìjà náà.


##
Nígbà tí ó débẹ̀, ó ri pé ọ̀rẹ́
rẹ̀ Ọ̀kẹ́rẹ́ ni ó ń jà pẹ̀lú Ẹmọ́.


##
Níkété tí ó débẹ̀, láì wádì oun
tí ó fa ìjà náà, Ìjàpá mú igi ńlá
o sì bẹ̀rẹ̀ sí ní í na Ẹmọ́.
“Fi ọ̀rẹ́ mi sílẹ̀!” Ìjàpá kígbe.


##
Lẹ́hìn náà, Ẹmọ́ dojúkọ Ìjàpá
ó sì bu imú rẹ̀ jẹ.


##
Imú Ìjàpá bẹ̀rẹ̀ sí ní ṣẹ̀jẹ̀.


##
Ìjàpá ti bẹ́ sínú ìjà Ọ̀kẹ́rẹ́ àti
Ẹmọ́ láìronú.
Láti ọjọ́ yìí ni imú Ìjàpá ti rí
kọ́ńbó tí ó kọ́ wa pé àìfara
balẹ̀ kò dára.


##
Bí imú Ìjàpá ṣe rí kọ́ńbó
License: [CC-BY]
Writer: Taiwo Ẹhinẹni
Illustration: Marleen Visser
Language: Yoruba
