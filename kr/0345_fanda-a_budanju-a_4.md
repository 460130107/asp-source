# Fanda-a budanju-a

##
Fanda kǝji con amwurawanjua
kasarga har kawu sanuiro. Ti kǝrwu
mewua kasuno.

##
Fanda Kolo kǝraminju laa kuruwuye
dapco. Kolo fandaa cǝragǝna amma
kǝmǝrjo ye talaa ye.

##
Fanda sa san kauri
amwurawanjuyero leje, kuttunju
tairo wuljiyi.

##
Yim laa, kauridǝro walde leyenniya
kǝnjo kiwondo. Buda masammanne
kǝla kauri amwurawanjuyedǝn kiro.

##
Budadǝ aiya kǝji laa karwusambe
yeyeno. Fanda kowo yanju
bawojǝnayedǝa asuyen.
Ngo awo wuljidǝ:

##
Fanda, Fanda! feronde bargaa!
Ni runǝm gǝni, feroni!
Buda adǝa rone feroni!
Na lenǝmi ngaro yade feroni!
Kolle karwunǝm kǝjiro cǝdo feroni!

##
Fanda budanju sawowuyedǝa ndara
yayero cadi.
Barga budanjuyen amwurawanju
roa tia caɍiwi gairo fanji.

##
Yim laa, tajǝrwa buda sawowuyedǝa
kiwondo. Fanda falwuro leji duwon
budadǝ falgada.
Ti ye karwunju kuttayeno.

##
Fanda njango budayedǝa nukkon
roje aiya badiyen.

##
Ya-a bawa-a,
Ruiwo budadǝ namdǝna.
Buda siwwadǝ.
Awi dikki?
Martǝnowo nungowo…
Wuro kinsǝgǝwaro nokko.

##
Fanda kowo yanjuye tiro mana
cǝddi fanngǝn:
«Feroni njango gapcǝnadǝa camme.
Tandiya ngone, ingi mane sinǝm
tulle. Yerǝmiya, simmǝm jange.»
Fanda mana yanjuye ngoyenniya,
budadǝ nanju cayero walgada.

##
Fanda cayedǝgai na leji ngaro
budanju cadi.
Na lejǝna ngan am kattenjan
tattawi cadi. «Buda awiye attǝ?»
Budanju sawowuyedǝn, Fanda awo
cǝragǝna nga cǝwandi.

##
Barga budanju sawowuyedǝn,
Fanda amwurawanju tiro
kissaganaro nojǝna.
Awima diwi tia cǝwandiwawo.

##
* License: [CC-BY]
* Text: Ursula Nafula
* Illustration: Catherine Groenewald
* Adaptation: Plan Niger - Projet NECS - Usaid, avec la contribution du Comité ASL
* Language: kr
