# Ngewa ya Kayanga na Kĩkuu Kyake

##
Kayanga ekalile na asyai make
nginya metwa emĩaka ĩkũmi.

##
Kĩveti kĩmwe kya mũkonyo woo
kyetawa Losa nĩkyamwosie kyathi
kwĩkala nake mũsyĩ kwakyo.
Losa aĩngya na mũkũũ ĩndĩ
aĩmũthingu.

##
Kayanga mavinda maingĩ nĩwendaa
tũvulĩnĩ twa asyai make kũmatavya
mathĩna make.

##
Mũthenya ũmwe ĩla Kayanga
wendie kwona tũvulĩ nĩwanengiwe
mũthĩnzĩo mũseo wa kĩkuu kya
mwanya Kyaumĩlile tũvulĩnĩ twa
asyai make.

##
Kĩkuu kĩu nĩkyanie wathi mũseo na
wa ũkiakĩsyo. Kayanga nĩwamanyie
kana wasya ũsu nĩwa inyaake.
Wathi ũsu wendaa ta ũũ...

Kayanga, ee, Kayanga!
Mwanawitu nĩtwakwendete!
Ndwĩweka mwendwa!
Osa kĩkuu kĩĩ mwendwa!
Kĩkuae kĩla vandũ mwendwa!
Kakĩkũkiakĩsye mwendwa!

##
Kayanga akuaa kĩkuu kĩu kĩla vandu
vonthe wendaa.
Nũndũ wa kĩkuu kĩũ Kayanga
nĩwew’aa eũsũvĩonĩ wa asyai make.

##
Mũthenya ũmwe kĩndũ kĩthũku
nĩkyekĩkie. Kĩkuu kyake
nĩkyatũkanie ĩla wendie kũutĩa kĩw’ũ
ũsĩnĩ.
Kayanga nĩwew’ie ngoo yake onayo
nyatũka.

##
Kayanga nĩwakwatie ilungu sya
kĩkuu kĩkuu mokonĩ make manini na
aina:

Nau na mwaitũ
Onai kĩkuu nĩkyakw’a
Kĩkuu kĩla mwanengie.
Nĩkaata, nau na mwaitũ?
Ĩthĩwai athingu namwĩmbony’a kyama...
Kana mwĩovamwe nakwa.

##
Kayanga nĩwew’ie wasya wainya
ũkĩmwĩa:
Mwanawitũ,
Osany’a ilungu isu syatiwa.
Tava kĩw’ũ nasyo nawĩthamba
maaũ.
Wamina kũthamba vinga metho
maku.
Kayanga nĩwekie ũndũ wataviwe na
kwa mĩtũkĩ ilungu isu nĩsyetungĩanĩe
syasovya kĩkuu kĩima ĩngĩ.

##
Kayanga nĩwaendee kũkua kĩkuu kĩu
kĩla vandũ waendaa. Kĩla vandũ
vonthe wesĩlaa andũ nĩmaseng’aa
na kũmũkũlya kĩkuu kĩu
nĩkyamũthemba mwaũ nũndũ
mayaona kĩngĩ ta kĩu ĩngĩ.
Kĩkuu kĩu kyake nĩkyamũnengae kĩla
ũkwenda.

##
Akwĩkala na kĩkuu kĩu kya mwanya
Kayanga nĩwesĩ kana asyai make
nĩmamũsũvĩaa na vaĩ kĩndũ kĩthũku
kĩtonya kwĩkĩka.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Anna Kula
* Language: kam
