# Ɗume banndu Wisi debbo wi'ata?

##
Ndegooɗom gilla subaka, maama
Wisi debbo noddi o, wi'i: «Wisi, aɗa
waawa yahranii saarooɓe maaɗa
woppaande ndee. Ɓe njiɗaanaa
waɗude duppee keƴuɗo sabu
dewgal bannda debbo».

##
Ko no o foonndii to saarooɓe makko,
Wisi fotti worɓe ɗiɗo no teɓta ɓiɓɓe
leɗɗe. Go'oto maɓɓe teeti
woppaande nden e Wisi nden o fiyi
nde e lekki. Woppaande nden fusi.

##
Wisi wi'i: «Ɗume ngaɗu-ɗaa nii?
woppaande ndee wi'anoo waɗirte
duppee, duppee dewgal banndan
debbo. Ɗume banndan debbo
wi'ata nde duppee on waɗaaka
wakkati dewgal makko?»

##
Worɓe ɓen nimsitii ko ɓe toonyii
Wisi.
Go'oto maɓɓe wi'i: «Min mbaawaa
waɗude fay go'otel faro duppee on,
ammaa nanii sawru tuugordu
kokkaa bannda debbo.»
Wisi wittii e bittaaki muuɗum.

##
Dow laawol, o tawi worɓe ɗiɗo no
nyiɓa suudu.
Go'oto maɓɓe ƴami: «Miɗon
mbaawa nawtoraade sawru yamru
nduu?»
Ammaa sawru ndun yamɗaa ko
nyiɓata, tan ndu heli.

##
Wisi wi'i: «Ɗume ngaɗu-ɗon nii?»
«Sawru nduu dokkal banndan
debbo non. Teɓtooɓe ɓiɓɓe leɗɗe
ɗen kokkiti kam sawru ndun ngam
ɓe pusii woppaande nden sabee
duppee on. Dewgal banndan debbo
duppee on ittanaa. Jooni kay
woppaande walaa, duppee walaa,
dokkal duu walaa. Ɗume banndan
debbo wi'ata? »

##
Nyiɓooɓe ɓen nimsitii ko keli sawru
ndun.
Go'oto maɓɓe wi'i: «Min
mbaawataa waɗude baa fuy filla
sawru ndun, ammaa nanii huɗo,
njahranaa bannda debbo.»
Wisi wittoyi.

##
Dow laawol, Wisi jom kowgol mardi
e nagge.
Nagge ngen ƴami: «Huɗo welko
koonee, miɗo waawa meeɗi
seɗɗa?»
Mbela huɗo kon waɗii ko nagge
ngen nyaami ko fuu.

##
Wisi wi'i: «Ɗume ngaɗu-ɗaa nii? »
«Huɗo koo dokkal banndan debbo
non. Nyiɓooɓe ɓen kokkii kam
huɗo, ngam ɓe kelii sawru teɓtooɓe
ɓiɓɓe leɗɗe. Teɓtooɓe ɓiɓɓe leɗɗe
ɗen kokkii kam sawru ndun ngam
pusii woppaande nden sabu duppee
banndan debbo. Duppee on dewgal
banndan debbo waɗanaa. Jooni kay
woppaande walaa, duppee walaa
dokkal ngal duu walaa.Ɗume
banndan debbo wi'ata?»

##
Nagge ngen nimsitii ngam hollii
guugaaku. Jom kowgol ngol siini
nagge ngen ɗowtira Wisi, nge
laatoo dokkal banndiiko debbo.Wisi
wittii.

##
Ammaa ko wakkati neemaaki foti,
nagge ngen sottii, nge soƴƴii to jom
kowgol ngol. Wisi duu majji dow
laawol.
Fadde makko yottowaade tawi
dewgal banndiiko debbo waɗii.
Gansitaaɓe ɓen puɗɗii nyaamude.

##
Wisi wi'i: «Ɗume ngaɗan'mi?».
«Nagge nge nyiɓooɓe ɓen kokki
kam, laatinoonge dokkal ngal dow
huɗo sottake. Nyiɓooɓe ɓen huɗo
kokki kam, ngam ɓe kelii sawru
teɓtooɓe ɓiɓɓe leɗɗe. Teɓtooɓe
ɓiɓɓe leɗɗe ɓen kokkii kam sawru
ngam ɓe pusii woppaande nden
dow duppee on. Duppee on
ittanaakenaa dewgal banndan
debbo. Jooni kay, woppaande walaa,
duppee walaa, dokkal duu walaa.»

##
Banndu debbo Wisi miijii nder
wakkatiyel nden wi'i: «Wisi banndan
gorko, dokke ɗen fuu no potu e am.
Duppee on hooƴaay hakkillo am, en
fuu ɗoo ngondu-ɗen, miɗo weltini.
Jooni kay yah wattoyi kaddule
maaɗa juulɗe.»
Wisi waɗi ko o wi'i.

##
* License: [CC-BY]
* Text: Nina Orange
* Illustration: Wiehan de Jager
* Adaptation: Plan Niger - Projet NECS - Usaid, avec la contribution du comité asl du projet necs
* Language: ff
