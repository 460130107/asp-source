# Arannde am juuraade luumo

##
Nder wuro Dakoro njooɗii-mi,
nokkuure non yoornde sanne,
wulnde sanne, tawraande leɗɗe ɗe
gi'e, to be 'i ɗuuɗi ɓurude himɓe.
Baa luumo ngon no waami, say tan
bitigiyoy pamaroy. Keewal maɓɓe
fuu belooji mbaɗɗotoo.

##
Suba gooɗom inna am noddi kam, nden o wi'i kam:
«Eggo, hannden ngaɗataa duuɓi joweego'o. Miɗon
ngoodani maa dokkal».
«Ɗume non? ɗume non?» Karii-mi ƴamu-mi.
«Jaango kaaru naateten njehen luumo Dakoro, o
nootii, min njahdan duu e maaɗa!»
Arannde am juuraade galluure! Ɗum weli kam sanne,
faa keppu-mi ɗaanaade jemma on.

##
Jaangoore muuɗum,nokku darorde
kaaru wuro Dakoro, miɗo darii caka
inna am e goggo am, miɗo ɓornii
sarla am kesa e toggowel am
boɗewel.
Miɗo laatii pamarel gom caka inna
am no mawni no sewi e goggo am
no kaaruɗo.

##
Kaaru on no heewi himɓe naako
njooɗii-mi dow koyɗe inna am.
Tampiri wulo wulo e welwelo waɗi
ko ɗaanii-mi nder jahaangal ngal
fuu, mi yi'aay fay huunde.

##
Naange toowii ko min njattii luumo Dakoro.
Naatirde maggo min tawii debbo gooɗom no soonna
ngabbeeri. To toowti ɗon seeɗa, worɓe ɗiɗo gooɗom
no ciryoo faa coonna kuudaku muuɗum'en.
Nder lunkoodu gooɗom no tawaa debbo pamara no
jogii laanayel pirowel bulaangel pijirteengel, ingel
ɗelkita.
«Inna, inna, ndaaru laanayel piirowel pijirteengel
ngeel!» Ammaa inna fooɗi junngo am.

##
Caka luumo ngon no woodi bitigiyal mawngal
tawraangal ɓiɓɓe leɗɗe iri fuu.
Goɗɗe nder majje mi anndaa ɗum'en fay. Nden
ƴamu-mi inna am «noye ɓiɓɓe leɗɗe ɗee mbi'etee?»
O holli kam ɗe nden o wi'i kam: «Ɗee leemuuje non,
ɗee ɗoo duu goyaabuuje non.»
Nden nje'itii-mi faa mi wi'a, «dey ɗeeɗoo nee?»

##
Nder ɓiɓɓe leɗɗe joowaaɗe ɗen
fuu, pommuuje kam'en ɓuri welde
kam. Mi yiɗii sanne tagu majje e
noonde majje. Ƴamu-mi ho'ore am,
iri ndakam ɗaye ɗe tawraa.
Njeeƴitii-mi inna am faa mi ƴama
mo. «Aɗa waawa soodani kam
wo'otere?»

##
Wakkati o hokkunoo kam
pommuure nden, njoofu-mi junngo
inna am, njaɓir-mi nde juuɗe ɗiɗi,
nden ŋatu-mi nder teewu mayre
mbelungu ngun.
Abadaa mi sifaaki ɓinnde lekki foti
pommuure ndee. Jooni kay
pommuure am tan weli kam.

##
Nde nyaamdunoo-mi pommuure am, ɓantu-mi gite
dow faa mi haalda e inna am.
Ammaa o tawaaka ɗon! Ndaaru-mi faro to min ƴuwi,
ammaa inna am e goggo am tawaaka ton. Ndaaru-mi
faro nyaamo nden faro nano, ammaa ɓe tawaaka
ɗon duu.
«On nji'anii kam inna am naa?» Ƴamu-mi rewɓe
coottooɓe pompeteere hadde ɗon. Ɓe nootaaki.
Nden puɗɗu-mi bojji.

##
Gaɗa majjum seeɗa debbo gooɗom
nangi junngo am, o yahri kam
nokku to sukaaɓe gooɗom tawaa.
Gorko mawɗo gooɗom mo wahre
tikkunde ƴami kam : «Noye
mbi'ete-ɗaa , suka am gorko?»
«E-ggo», nootii-mi nder bojji.

##
Miɗo ƴama ho'ore am yala sukaaɓe
ɓen no cootta luumo non. Accu-mi
bojji nden ndaaru mi ɓaargol am
yala goɗɗo no tawaa nder suudu
ndun, coodoowo sukaaɓe.
Say tan debbo gooɗom wari, wardi
e suka. «Min wujjetee yahde
yeeso». Miiju-mi. «Mi hootataa wuro
kaden abadaa».
Puɗɗitin-mi bojji kaden.

##
Nde nanunoo-mi gorko mo wahre
tekkunde on wi'i: «Toye Eggo
woni?» Ɓeydu-mi bojji kaden.
«Mi yiɗaa tokkude on!» Miɗo woya.
Ndoggu-mi takkitimoo-mi.

##
Nde inna am e goggo am nanunoo
innde am, ɓe karii ɓe naati nder
suudu ndun.
«Eggo, Eggo!» Noddaango daande
nde anndu-mi. Inna am non.

##
Wakkati umminoo-mi takkii-mi inna
am, goggo am wi'i: «Eggo miɗen
pilenoo faa min kokkee dokkal
maaɗa ngal nyallaande nde
ndanye-ɗaa.»
O suuti nder mbasu mawngu
laanayel piirowel pijirteengel
bulaangel, ɗelkitoowel.
O wi'i kam «aan jey ».

##
* License: [CC-BY]
* Text: Timothy Kabare, Ursula Nafula
* Illustration: Catherine Groenewald
* Adaptation: Plan Niger - Projet NECS - Usaid, avec la contribution du comité asl du projet necs
* Language: ff
