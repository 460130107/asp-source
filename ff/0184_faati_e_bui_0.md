# Faati e bu'i

##
Waɗiino debbo mbi'eteeɗo Faati,
imo wuurdunoo e saarooɓe makko
hadde wuro Tooroodi.
Nyannde gooɗom, inna Faati lili o, o
filowo ndiyam ɓulndu.

##
O tawi higiraaɓe makko dow laawol.
Nder ladde sukkunde, iɓe njaha faa
ɓe teenowa. Faati muuyii yahda e
maɓɓe.
O wi'i: «Ngam Alla ndoomee kam
ley lekki kaareehi! Miɗo haani mi
filanowo inna am ndiyam.»
Ammaa higiraaɓe makko njiɗaa
ndoomude o.

##
Faati wi'i: «Wooɗi sanne, mi
hewtoto on nder ladde nden!» O
doggi o filowi ndiyam ɗam, o
waddani inniiko.
Nden o yehi nder ladde nden, faa o
yi'itowa higiraaɓe makko.

##
O tokki laawol ceekol gooɗom.
Faro fonngo weendu ngo'oto, laabi
potorɗi burtortooɗi nokkuuje fuu no
tawaa.
«Faro toye ɓe ƴi'uwiri?» imo ƴama
ho'ore makko.

##
O hooƴi laawol ɓurungol yaajude, o
yehi, o yehi, ammaa, o yi'itaay
higiraaɓe makko.
Tampiri waawi mo, faa o jooɗi ley
lekki, o fowti, nden o ɗaanii.

##
Wakkati Faati finunoo, jemma naatii.
Gite oole no ɗelkita nder niɓre. Bu'i
no tummbiri mo! Kulal waawi mo
faa o heppi haaccude.
O sii'i faa o dogga, ammaa bu'i
dafaaɗi ɗin ngatti mo hakkunde.

##
Buuru ɓurunde mawngu ndun wi'i
:«Ta dirdu ɗon. Se a doggii, min
nyaamete!»
Faati ?aariiɓe: «Ngam Alla accee
kam, mi hoota wuro am!»

##
Ammaa ɗum haɗaay, bu'i ɗin njahri
Faati nder suudu muuɗum'en,
tawaandu nder ladde nden.
Suudu non tunnundu, heewunde
gi'e e buubi ngonu-ɗi no
mbommba. O ɗaatinkinii.

##
Nder niɓre, o nani bu'i ɗin no
kaalda. Buuru gooɗom ƴami: «Noye
yi'ite ngen? Ndiyam ɗam wawnyii?»
«Sirri on fuu gasii.» ɗi nootii ndu.
«Miɗo waawa yahri ndu?» «Jaati,
jaati! Miɗon ndafaa»: Bu'i ɗiya
nootii. Bu'i ɗin ciryii faa mburtina
faati nder suudu ndun.

##
Ammaa buuru ɓurunde mawngu
ndun wi'i: «Bu'i ndaree. To njeggitee
ɗatol wuro. Buuru fuu haanaa
nyaama feere muuɗum. Eɗen kaani
gansito ɗen koreeji ɗin fuu, faa
ceennden neema meeɗen.» Jom
suudu mayru wi'i: «Mi noddan
esiraaɓe am.» Buuru fotorndu ndun
wi'i: «Mi filoyto denɗiraaɓe am.»
Buuru ɓurundu mawngu ndun wi'i:
«Mi jooɗoto ɗoo, min e neema
meeɗen.»

##
Buuru ɓurunde mawngu ndun jooɗi
dammbugal suudu ndun, nden
ɓeetoo ndilliri nokkuuje fuu. Ko ɗum
ɓooyoynoo, buuru ɓurundu mawngu
ndun fuɗɗi no ?o?a yeeso yiite
ngen. Saanga muuɗum, o naati imo
hara.
Saa'a faati non! Ammaa jooni kay
hadde buuru ndun, o yawti?
Mawngu mayru waɗi ko dammbugal
ngal uddi.

##
Dabare go'oto woodi. O fitti dow
sanne, o ƴaarii buuru ndun, nden o
doggi kaaddi kuule ɗe koyɗe makko
mbaawi waɗude.

##
Wakkati bu'i ɗiya ngartunoo, nden
ɗi nji'i ko waɗi, ɗi njehi pilaaki
makko, iɗi kaaccira nder boronndi e
ɓerɗe kalkuɗe. Ammaa tawii, ɓe
ummaaki law.

##
Nde o yottinoo nder wuro makko,
niɗɗo gooɗom annditii mo, o wi'i:
«Faati, Faati wartii, Faati wartii.»
Abbiiko e inniiko doggi, njaɓɓitii mo;
ɓe kuufiri mo juuɗe maɓɓe, ɓe
tinnii, iɓe njetta Alla ko hallisi suka
maɓɓe, «Faati Faati, min miijii a
maayi!»

##
Gilla nyannde muuɗum Faati e banndiiraaɓe muuɗum coƴƴitaaki nder labbe nden.

##
* License: [CC-BY]
* Text: Sarah Nangobi
* Illustration: Wiehan de Jager
* Adaptation: Plan Niger - Projet NECS - Usaid, avec la contribution du comité asl du projet necs
* Language: ff
