# Daago nyeenyungo ngo Rakiya

##
Wakkati Rakiya laatinoo suka, dow
daago nyeenyungo inniiko ɗaaɗinta
o. Bali ngelleeyi goggo Rakiya
sanyiri daago nyeenyungo ngoo.

##
Nooɗe daago ngon no nji'inii:
mbojjitoojum, bulajum e ɓokkojum.
Nooɗe maggo no ceedi e nooɗe
daago ɗe inniiko takki e suudu.

##
Leydi tawaandi pilkol ɓaade nden
no yoori, indi wuli, indi heewi
kaaƴe. Niɗɗo no tawa nder mayri
jahe e bolle. Rakiya farritittaa abada
to kujje ɗee ?atu o.

##
Inniiko no wi'annoo: «Daago makko
nyeenyungo ngon hallisita mo e
kujje bonɗe»

##
Rakiya no debbo ƴoƴuɗo. Imo
anndani to ɓulndu weeyo ɓurunde
ɓattaade woni.

##
Imo anndani to wuro maamiiko
debbo woni. Wakkati warde wakkati
kanko e maamiiko debbo iɓe
njarowa kosam geelooba.

##
Nyannde gooɗom, Rakiya waɗaay
saa'a. Imo fa'i to maamiiko debbo,
ammaa o yottaaki, ngam o majjii
dow baamle. O huli.

##
O jooɗii ley lekki nden o filii
mballaga. Saanga muuɗum o
ɗaanii, imo hoyɗa.

##
Nanii koyɗol ngol o waɗi: imo fukkii
dow daago nyeenyungo ngon.
Inniiko no moosa, no hokka o kosam
geelooba. Wakkati Rakiya linnyunoo
junngo faa jaɓa ɗam, o fini.

##
Rakiya maɓɓiti gite muuɗum heese
heese. Ko o ɓanti ho'ore, foondu
bulaaru o holliri dow liccal fotannde
ho'ore makko.

##
Wakkati Rakiya umminoo, foondu
ndun fippiti bippooɗe muuɗum, ndu
holli mo laawol. O tokkitii foondu
ndun.

##
Rakiya yottii nokku to laawol ngol
seenndii nukkuuje ɗiɗi. Foondu
ndun yoofi kelitel daago
nanndungel ba daago makko.

##
Ko hooƴi kelitel daago ngel, Rakiya
yi'i jaaɓe nannduɗe ba jaaɓe
inniiko. Gaɗa muuɗum seɗɗa, o yi'i
ɓulndu to koreeji makko ƴoogata
ndiyam.

##
Koreeji Rakiya naati no njima, no
mboma faa ɓe mbarkitoo mo e
garki. Koreeji ɗin kiirsani mo mbe'a,
teewu magga haagaa faa ɓe
mbeltoo gartuki suka maɓɓe.

##
Rakiya jooɗii dow daago
nyeenyaango ngo nden o hooƴi
huyre teewu mawnde, o nyaami.

##
* License: [CC-BY]
* Text: Ursula Nafula
* Illustration: Catherine Groenewald
* Adaptation: Plan Niger - Projet NECS - Usaid, avec la contribution du comité asl du projet necs
* Language: ff
