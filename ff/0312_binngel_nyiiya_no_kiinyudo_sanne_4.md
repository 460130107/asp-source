# Ɓinngel nyiiya no kiinyuɗo sanne

##
Himɓe fuu anndi ko
nyiiwa no woodi hinere
juutunde sanne.

##
Ammaa ɓooyi ko hinere
nyiiwa no mawnunoo,
no raɓɓiɗinnoo. Hano
nii faɗo caka yeeso
magga.

##
Nyannde gooɗom,
ɓinngel nyiiwa
kiinyungel sanne
rimaama. Bisa fuu, imo
woodi ko o ƴamata dow
muuɗum.

##
O kiinyuɗo faro ko daari
geelobel ladde.
O ƴami: «Ngam ɗume
ko aɗa woodi daande
juutunde?»

##
O kiinyuɗo faro ko daari
guuturuwo.
«Ngam ɗume luwal
maaɗa no seeɓi?»

##
O kiinyuɗo faro ko daari
ngabbu.
O ƴami: «Ngam ɗume
ko aɗa tawraa gite
boɗeeje?»

##
O kiinyuɗo faro ko daari
tolbiya.
«Ɗume toleya
hiirtotoo?»

##
Inna on wi'i o: «Abadaa
to waɗu iri ƴamol
ngol!»
O takkitii imo yigga
waywayko.

##
Ammaa ngam faɓru no
ƴoƴi, tinni no wi'a:
«Tokkam njehen dow
weendu ndun. A yi'an
ɗon ko toleya
hiirtotoo.»

##
Ɓinngel nyiiwa ngel no
tokki faɓru ndun naa to
weendu ndun.

##
O ittani ho'ore makko
laawol nder kuɗooli ɗin
nden o dari dow ɓaargol
weendu ndun. Imo
daara nder ndiyam
ɗam. Toye toleya ngan
tawanoo?

##
Hayre tawaande hadde
ɓaargol weendu ndun
wi'i: «Jam waali».
Ɓinngel nyiiwa ngel
jaabii: «Jam waali, se
ndegom non, oɗon
mbaawa haalani kam ko
toleya hiirtotoo?»

##
Hayre nden yeccii:
«Tura faa mi haalane
ɗum. Ley sanne, ley
sanne…» Ɓinngel
nyiiwa ngan leesi sanne
faa to…

##
«Snap!» Hinere makko
yani nder nyi'iƴe
tolbiya.
Faɓru ndun wulli:
«Toleya, ɗume kiirtotoɗaa!»

##
Ɓinngel nyiiwa ngel
jooɗi dow koyɗe
muuɗum tekkuɗe nden
ngel fooɗi, ngel fooɗi,
ngel fooɗi. Ammaa
toleya ngan yoofaay.

##
Hinere ɓinngel nyiiwa
nden ɗaartii, ɗaartii,
nden nde ɗaartii faa
to…
«Duuffff! » O saami dow
ɓaawo.

##
Ko toleya ngan waasi
hiiraande muuɗum,
ɓernde magga fuu
halkii, nga majjiri non
nder ndiyam ɗam.

##
Ɓinngel nyiiwa ngel
daari hinere muuɗum.
O waawataa yi'i ho'ore
majjum!

##
Iɗum juuti faa iɗum
waawaa teɓtol ɓiɓɓe
leɗɗe dow licce ɓuruɗe
toowude.

##
Nden lootoroo ndiyam
wakkati nyallomaaji
ɓuruɗi wulowulo.

##
Gilla nyannde muuɗum,
nyiibi no ngoodi juuɗe
juutuɗe sanne, iɗum
nafa sanne.

##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Translation: Plan Niger - Projet NECS - Usaid
* Language: ff
