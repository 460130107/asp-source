# Haawa

##
Waɗiinoo wakkati, nder wuro
Fulataari niɗɗo gooɗom mbi'eteeɗo
Deego jooddakeno e deekiiɗum
ɗon, imo wi'ee Haawa. Sukaaɓe
joweego'o ɓe ndanyi ɗon; ɓe fuu
rewɓe non.

##
Nde Haawa wonndunoo reedu suka
muuɗum joweeɗiɗaɓo, Deego
sappanii mo: «Se a danyii suka
debbo, no haani majjaa. Ammaa se
a danyii suka gorko, mi waɗante
juulɗe mawɗe!»

##
Wakkati danyol suka on ɓattinoo,
Haawa yehi to debbo kakkilaniiɗo
rewɓe wonnduɓe deeɗi. Reedu
gorko naa debbo njogii-mi?

##
O danyi funeeɓe gorko e debbo-! O
innditiri gorko on Aadamou, debbo
on Aada. Nde o daarii Aadamu fuu
sewo jippotoo dow makko. Ammaa,
nde o daarii Aada, o weltintaa say
ɓalinaango. O miiji huunde wo'otere
hoddii ko waɗetee.

##
Haawa acci Aada to debbo
kakkilaniiɗo sawɓe, o yahri Aadamu
to goriiko.

##
O holli Deego cukalel ngel nder
welowelo. Huunde nden weli goriiko
faa o noddi himɓe wuro ngon fuu
ngara mbeltoo ngam o heɓii gorko.

##
Aadamu mawni, laatii suka gorko
lobbo. Aada duu mawni laatii suka
debbo jom ŋari.

##
Nyannde gooɗom, nde o hilninoo
jawdi abbiiko, Aadamu yi'i suka
debbo lobbo gooɗom. O wi'i nder
ɓernde makko: «Oo woni debbo mo
ndewlan-mi.»

##
Ko o ƴami faa o dewla o, debbo on
naati no yima:
«Min ya, mi wanyaa. dewgal ngam
mi debbo. Debbo wanyataa dewgal
ngam no debbo.
Ammaa miɗo hula gorko mo mi
anndaa to rimaa.

##
Ɗum ɗon waɗii kaden, yeeƴitii waɗi
kaden. Aadamu anndaa fuu ko
waɗataa. Ndeen o yehi to inniiko,
Haawa. O wi'i: «Mi heɓii suka debbo
lobbo, miɗo yiɗi mi dewla mo.»
Ammaa nde ngaddanmoo-mi filla
dewgal ngal fuu, jimol go'otol ngol o
yimantaka.

##
Dow ko o miijaay, Haawa wi'i mo,
«ko suka debbo on yimata no
ngoonga. Bannda debbo non. On
funeeɓe non. Gorko abba maaɗa
yiɗunoo, o yiɗaanoo mi danya mo
debbo. Saabe majjum waɗi ko ɗalumi bannda debbo to debbo
kakkilaniiɗo rewɓe sawɓe,
ngartirmaa-mi wuro.»

##
Wakkati Aadamu fillantonoo
abbiiɗum taariiki on, abba on
annditi ko walaa ngoonga. O noddi
Haawa ɓe njahidi to debbo
kakkilaniiɗo sawɓe ɓen faa ɓe
tewta Aada.

##
Wakkati Aada yottinoo wuro, abbiiko
e nayeeɓe wuro ngon kiirsi mbe'a
nden ɓe ngaɗi ɗum fijo finaa-tawaa
faa ɓe ponna Aada e banndiraaɓe
muuɗum worɓe e rewɓe.

##
Ko waɗoynoo hitaande, ɓii laamiiɗo
wuro ngon dewli Aada. O waddani
koreeji makko jawdi faa ɗuuɗi e
hakkillo fukkiingo.

##
* License: [CC-BY]
* Text: Matthews M Wanga
* Illustration: Wiehan de Jager
* Adaptation: Plan Niger - Projet NECS - Usaid, avec la contribution du comité asl du projet necs
* Language: ff
