# Koynuga e jollooru muuɗum

##
Koynuga no wuuridi e sakiraaɓe
muuɗum nder seho faa yottii to ɓe
maayi wakkati muuɗum imo woodi
duuɓi sappo.

##
Raamata no jeydaaɗo Koynuga
gooɗom kam jogii-mo. Roja no
moƴƴi e Koynuga, ammaa o
nayeejo mo walaa semmbe, woolaa
risku.

##
Wakkati yahde wakkati fuu Koynuga
no juurowo saabeere sakiraaɓe
muuɗum faa o fillanoo ɓe tampiri
makko.

##
Nyannde gooɗom ko o juurowii ɓe,
o heɓi dokkal gooɗom. Jollooru
haayndeeru gooɗom kam wanngi
dow saabeere sakiraaɓe makko.

##
Jollooru ndun yimi jimol belngol
gooɗom, pukkinoowol hakkillo.
Koynuga faamitii nder maggol
sawto daande inniiɗum maayɗo.
Sawtooji ɗin no mbi'a nii:

Koynuga, Koynuga!
An ɓiyiimin mo min njiɗi!
A wonaa an tan, ɓiyam day!
Joga jollooru nduu, ɓiyam day!
Yahdu e mayru to njahta fuu, ɓiyam day!
Accu ndu yeewite ɓiyam day!

##
Koynuga yahta fuu no jogii jollooru
muuɗum hayndeeru.
Nde Koynuga no jogii jollooru
muuɗum fuu, imo maata reenaare
sakiraaɓe makko.

##
Nyannde gooɗom, say gacce hewtii
jollooru hayndeeru ndun. Ndu fusi
wakkati Koynuga foondinoo weendu
faa filowoo ndiyam.
Ɓernde Koynuga taƴi kam doo.

##
Koynuga naati no yima, imo jogii
laalaaɗe jollooru ɗen nder njuukoy
makko pamaroy:

Baaba e inna,
Ndaaree jollooru ndun fusii.
Jollooru ndu kokkarno-ɗom kam.
Inna e baaba, noye ngaɗan-mi?
Njurmee kam, lildee kam maande goodom…
Ko faaminta kam ko no on tawdaa he am wakkati fuu.

##
Koynuga nani sawto daande
inniiɗum wi'i mo:
“Ɓiyam day, adu laalaaɗe koddiiɗe
ɗen. Adu ɗe pilo-ɗaa ndiyam nden
lootaa koyɗe maaɗa. Nde a lootii
faa gasii fuu, mummu gite maaɗa.”
Koynuga waɗi no yamiraa, say tan,
jollooru ndun warti no wontirnoo.

##
Koynuga fuɗɗiti no yahda e jollooru
muuɗum to o yahta fuu.
To o wittorii fuu, himɓe no nyo'a
caka muuɗum en. “Nduye woni
jollooru nduu?”
Jollooru Koynuga hayndeeru nduu
wadii o heɓi ko o haajaa fuu.

##
Jollooru makko hayndeeru nduu
faaminii Koynuga ko sakiraaɓe
muuɗum no kakkilii e muudum.
Gacce fuu waawaa heɓude-mo.

##
* License: [CC-BY]
* Text: Ursula Nafula
* Illustration: Catherine Groenewald
* Adaptation: Plan Niger - Projet NECS - Usaid, avec la contribution du comité asl du projet necs
* Language: ff
