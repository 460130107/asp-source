# Kutheni iiMvubu Zingenaboya Nje

##
Ngaminazana ithile,
uMvundlana wawuzihambela
ngasemlanjeni.

##
UMvubu naye wayelapho,
ezithele chu emane ukugramza
ingca eluhlaza.

##
UMvubu wayengaboni ukuba
uMvundla ukhona nawo apha
waze ngelishwa wathi gximfi
enyathela unyawo loMvundla.
Wasitsho isikhalo uMvundla
ekwangxolisa uMvubu, “Hey
wena Mvubu! Awuziboni ukuba
uyandinyathela enyaweni?”

##
Waxolisa uMvubu kuMvundla,
“Ndiyaxolisa kakhulu, mhlobo
wam. Andikubonanga. Yhini!
Khawundixolele kaloku!”
Kodwa uMvundla wayengafuni
nokuva waqhubeka ungxolisa
uMvubu, “Wenze ngabom
nangoku! Ngenye imini, inene
ndiza kukufumana,
uzukhangele! Uzawuva shu
nawe!”

##
Wahamba emva koko uMvundla usiya kukhangela uMlilo, wafika wathi, “Hamba,
uyotshisa uMvubu xa ephuma emanzini ezokutya ingca. Undinyathele!
Waphendula uMlilo, “Ilula loo nto, Mvundla mhlobo wam. Ndiza kwenza
njengokuba usitsho.

##
Ethubeni uMvubu wabantu
esazityela ingca kude le
nomlambo suka kwevakala "uwushu!" UMlilo udubule waba
ngamadangatye watsho
ukubutshisa bonke uboya
bukaMvubu.

##
UMvubu wakhala ebaleka ukuya
emanzini. Bonke uboya bakhe
babutshe baphela emlilweni.
Waqhubeka ekhala uMvubu,
“Uboya bam butshe baphela tu
emlilweni! Ubutshise bonke
uboya bam! Uboya bam, uboya
bam buphele bonke vuthu!
Obuhle kangako bona uboya!”

##
Yiyo loo nto iMvubu ingahambeli kude namanzi kuba yoyika ukuphinda itshiswe
nguMlilo. Wavuya uMvundla xa ubona uMvubu esitshwa nguMlilo, ekhwaza esithi,
“Heke, ndimfumene, ndimfume-e-ene!”

##

##
* License: [CC-BY]
* Text: Basilio Gimo and David Ker
* Illustration: Carol Liddiment
* Translation: Little Zebra Books
* Language: xh
