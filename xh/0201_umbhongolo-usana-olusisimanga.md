# Umbhongolo, Usana Olusisimanga

##
Yabayintombazana encinane eyabona umbono omangalisayo usondela.

##
Uthe xa ukufutshane, intomabazana yabona ukuba ngumama okhulelweyo.

##
Yathi ithandabuza injalo, yaqweba isibindi yaya kuye umama okhulelweyo. 

##
Usana lwakhawuleza ukuza emva koko. Wonke umntu wayefuna ukuncedisa.

##
Kodwa bathi abantu bakubona usana, batsiba bonke kukothuka. "Imbhongolo?!"

##
Baqala baphikisana. "Besithe sizomkhusela umama kunye nosana. Kufuneka senze njalo," kwatsho abathile. "Kodwa bazosiphathela amashwa!" kwatsho abanye.

##
Wazibona eyedwa kwakhona umama. Wayexakiwe ukuba uzoluthini olusana olusisimanga kangaka. Wayengazi nokuba makazithini yena kuqala.

##
Kodwa ekugqibeleni, walwamkela usana lwakhe. Intokunayo, ukuba usana lwaluye lwahlala luluncinci lunjalo, izinto ngezingazange zijike.

##
UMbhongolo olusana wakhula, wakhula wade wangalingani kumama emqolo. Wathi noba ezama kangakanani, wangakwazi ukuziphatha ngendlela eqhelekileyo yabantu. 

##
Umsindo wazala ngaphakathi kuMbhongolo.

##
Emva koko uMbhongolo wathi shu ziintloni. Wabaleka ngokukhawuleza, wemka.

##
Ubaleke kwade kwabasebusuku, waziqonda ukuba ulahlekile. 

##
Uthe xa evuka uMbhongolo wabona ixhego angalaziyo limjongile. Walijonga naye emehlweni waziva efikelwa yintwana yethemba.

##
UMbhongolo wahamba wayohlala nalo ixhego. Ixhego lamfundisa iindlela ngeendlela zokuphila. UMbhongolo waphulaphula, wafunda lukhulu. Nexhego nalo lafunda kuMbhongolo. Bahlala kamnandi bencedisana bonwabile.

##
Kuthe ngenye intseni, ixhego lacela uMbhongolo ukuba aliqabelise phezu kwentaba.

##
Bathe xa bephezulu, phakathi kwamafu, bozela balala. UMbhongolo waphupha ngathi umama wakhe uyagula, uyambiza.

##
Xa evuka, amafu abe enyamalele nomhlobo wakhe, ixhego naye enyamalele.

##
UMbhongolo wayazi into ekufuneka eyenzile.

##
Wemka wayofuna umama wakhe. Wamfumana eyedwa elilela usana lwakhe olulahlekileyo. Xa bebonana, baqala ngokujongana ithuba elide. Emva koko bawolana ngamandla.

##
Ngoku uMbhongolo, usana olusisimanga benomama sebefunde izifundo ezininzi ngendlela yokuphila kamnandi kunye. Ngokuya kusiya nezinye iintsapho nazo zithoba umxhelo.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Nana Zajiji
* Language: xh
