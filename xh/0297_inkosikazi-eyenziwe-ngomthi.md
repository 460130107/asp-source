# Inkosikazi eyenziwe ngomthi

##
Kudaladala, kwahlala indoda eyayinezinto ezininzi- ifama enkulu etyebileyo ineenkomo
iigusha neebhokhwe. Kodwa, njengoko yayikhula isiba ndala, yakhulelwa kukungonwabi,
kuba yayinye into eyayingekho. Yaye ingenankosikazi.

##
Ime phantsi komthi ngenye imini,
yaba nengcinga elungileyo. Ukuba
ayide iyifumane inkosikazi,
mhlawumbi ingazenzela.

##
Ngoko ke yathathisa ukusebenza
ibumba umfazi omhle esebeni
elomeleleyo lomthi. Yakuqgiba
ukuwenza umfanekiso oqingqiweyo
yambamba amehlo aze avuleka.
Wavuthela kancinane kuye, waphila.

##
Ngenene wayengoyena mfazi mhle
eyakhe yambona. Yaguqa phambi
kwakhe, yamcela ukuba abe
yinkosikazi yakhe.

##
Yampha ifasikoti enemibala
emininzi, iintsimbi neringi yentloko,
uphawu lomfazi otshatileyo. Kwaye
yamakhela indlu yodaka nengca
eyayidla ngokulala emazanzi esiqu
somthi. “Inye kuphela into
endiyicela kuwe,” yatsho
kunkosikazi yayo. “Ungaze uxelele
nabani na apho uvela khona.”

##
Kodwa, phambi kokuba kube
kudala, amadoda amancinane
asuka kwilali ekufutshane baqala
bathethana phakathi kwabo.
“Kwenzeka njani na ukuba indoda
endala ngolu hlobo ibe neyona
nkosikazi intle?” Ngoko ke baqgiba
kwelokuba bayibe ukuze bayithathe
bayise kubuhlanti babo.

##
Indoda endala yayinentliziyo
ekhathazekileyo. Yaziva ingenakho
ukuphila ngaphandle kwakhe.
Kodwa ke yacinga, “Mhlawumbi
ukuba ndinento yakhe,
andinakuziva ndilusizi?” Ngoko ke
yathumela amahobe ayo ukuba
amfumane, amculele nizise into
yakhe kuye.

##
Bakumfumana, bamculele ngolwimi
lweentaka:
Nkosikazi yomthi, nkosikazi yomthi,
Umhle ngaphezu kwakhe nabani na
Umyeni wakho usithumile ukuba
size nefasikoti yakho!

##
Wabanika ifaskoti yakhe, baze babhabha phezu kwentaba, phezu komlambo, emva kumyeni
wakhe. Wayibamba ifasikoti ebusweni bakhe, wakhe wathuthuzeleka okwethutyana
elincinane.

##
Kodwa ukumkhumbula zange
kuphela. Waza kwakhona
wathumela amahobe akhe ukuba
amculele: Nkosikazi yomthi,
nkosikazi yomthi, umhle ngaphezu
kwakhe nabanina. Umyeni wakho
usithumile ukuba sizise iringi yakho
yentloko!
Baza baphinda babhabha neringi
yentloko, uphawu lomfazi
otshatileyo.

##
Yayibamba iringi yentloko,
yaphefumlela inkosikazi yayo
kakhulu, ekude ebuhlanti babanye
abantu.
Emva kwethutyana yabiza amahobe
akhe kwakhona.
Yiyani kuye nicule,
Nkosikazi yomthi, nkosikazi yomthi,
Umhle kakhulu kunaye nabanina
Umyeni wakho usithumiee ukuba
sibuyisa ubomi bakho kwakhona!

##
Ngoko ke, bahamba ithuba
lesithathu.
Bathi ngcu emagxeni akhe,
njengoko becula, intaka nganye
yanqola iliso. Ngokukhawuleza
yajika kwakhona yaba
ngumfanekiso oqinqgiweyo. Iinyawo
zakhe neengalo zawa phaya.
Kwalandela intloko yakhe.
Yaza yawa emhlabeni.

##
Umyeni wakhe wasisonga
ngokucotha isiqu sakhe seplanga
emlanjeni.
Wammisa nengcambu zakhe
emanzini.
Esondliwa lilanga nomhlaba. wamila
amaqgabi kwakhona.

##
Xa umoya uvuthuza amaqgabi
aphefumula phezulu.
Njengokuba umfazi esenza xa
ekhumbula umyeni wakhe.

##
* License: [CC-BY]
* Text: Southern African Folktale
* Illustration: Jemma Kahn
* Translation: Ntombizodwa Gxowa-Dlayedwa
* Language: xh
