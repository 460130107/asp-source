# Ngenye Imva Kwemini Eshushu Yangomgqibelo

##
Yayiyeyona mvakwemini eshushu kakhulu ngoMgqibelo kuDisemba.

##
Wonke umntu wayequmbile. "Bontle noMpho noLerato phumani phandle niyokudlala!" Umama watsho kuthi. "Andinifuni endleleni yam." Sabaleka saphuma endlwini.

##
"Masiyeni emlanjeni," watsho uLerato. "Kupholile phaya." "Kodwa utata wasixelela ukuba singaqubhi emlanjeni," watsho uBontle. "Asiz'ukuqubha," waphendula uLerato. "Siza kudlala nje emthunzini ecaleni kwamanzi."

##
Kodwa ukudlala 'ulibeke' ngumsebenzi obilisayo, nokuba uphantsi kwemithi ecaleni komlambo. Okokuqala sakhulula izihlangu zethu. Kodwa sasiseshushu. Saza sakhulula iziketi neeblawuzi. Kodwa sasiseshushu.

##
Safaka iinyawo zethu emlanjeni ukuzipholisa. Saza satshizana, ngokukhawuleza saba manzi tixi ngamanzi.

##
"O-o! Yizani! Masiqubheni," watsho uMpho. "Utata akasoze ayazi." Saqubha, saqubha, salibala ngexesha.

##
Ilanga laqalisa ukuya ezantsi, saziva sigodola. Zaziphi iimpahla zethu?

##
Sakhangela phantsi kwemithi. Sakhangela emahlahleni. Sakhangela kwindawo yonke.

##
Kwakukho iimazi zeenkomo kufutshane nomlambo, zonwabele ingca enambithekayo. UBontle wajonga phezulu, "Jonga kulaa mazi yenkomo! Yintoni esemlonyeni yayo?" "Itya intyantyambo ebomvu," wakhwaza uMpho.

##
"Yiblawuzi yakho!" Saza sajonga kwenye imazi yenkomo. Ihlafuna into eblowu. "Sisiketi sam!" watsho uBontle.

##
Saya ekhaya ngeepenti zethu, siqhaqhazela. Kodwa ingasukuba kwakupholile. "Yayiziimazi zenkomo," Sakhala. "Iimazi zenkomo zitye impahla zethu."

##
Kodwa umama ngaba wasikholelwa? Ngokukhawuleza imizimba yethu yaba shushu kakhulu. Kwaye obo bushushu babungaveli elangeni.

##
* License: [CC-BY]
* Text: Nombulelo Thabane
* Illustration: Wiehan de Jager
* Translation: Ntombizodwa Gxowa-Dlayedwa
* Language: xh
