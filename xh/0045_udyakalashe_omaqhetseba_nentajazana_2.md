# UDyakalashe omaqhetseba nentajazana

##
Kwathi ngaminazana ithile
uDyakalashe ekhangela ukutya
wabona intakazana ibhabha isiya
emthini. Lentakazana yayiphethe
igaqa elikhulu lesonka samamzi
ngaloo mlonyana wayo utsolo.

##
"Ndiyasifuna esasonka samanzi,"
wacinga watsho udyakalashe.
Sasibonakala simnandi kakhulu.
Wayesele evuza izinkcwe umfo
omkhulu. Wakhawuleza wosula
umlomo esenzela ukuba intakazana
ingamboni ukuba uyarhala.

##
Intakazana yayibhabhe imini yonke,
koko yayidiniwe ifuna ukuphumla.
Yathi ngcu kwisebe lomthi ithatha
isiqabu. UDyakalashe wathi
vovololo phantsi kwaloo mthi kuhleli
kuwo intakazana.

##
UDyakalashe wabulisa intakazana
enoncumo olukhulu. "Molo
ntakazana! Ubukeka umhle kakhulu
namhlanje. Iintsiba zakho
ziyakhazimla ubukeka usempilweni.
Kuyabonakala ukuba inene
uzikhathalele.”

##
Intakazana yaba negugu kakhulu xa
isiva lamazi amnanadi kangaka.
Kaloku iintakazana ziyakuthanda
ukunconywa.

##
"Ndiva kusithiwa unelona lizwi
limnandi kwaye ingoma yakho
imyoli kuzo zonke iingoma
zehlabathi,” waqhatha watsho
uDyakalashe. “Khawundiculele
ingoma nje ibe nye.”

##
Yho! Yavuthelana intakazana
ngamabhongo isiva ukunconywa
nguDyakalashe ingaqondi ukuba
iyaqhathwa. Yavula amaphiko
yatyhala isifuba isenzela ukuba
liphume kakuhle ilizwi layo. Yatsho
ngeyona ngoma yakhe yamnandi.

##
Khilikiqi! Saphuncuka isonka
samanzi emlonyeni wentakazana
sawa ezantsi kanye phambi
koDyakalashe. Safika umfo omkhulu
esililindile engafuni nokuba
sifunyanwe ngumhlaba. Wasichola
wabaleka naso ehamba esitya. Yathi
isothuka intakazana ifuna isonka
sayo wabe uDyakalashe ejikela
igophe engena phakathi
kwamahlahla.

##
UDyakalashe omaqhetseba
nentajazana
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Kholeka Mabeta
* Language: xh
