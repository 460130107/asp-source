# Azivumelekanga Iihagu Apha

##
Kudala-dala, kukho iqela
lezilwanyana ezineempondo
elagqiba kwelokuba zibe
nomdliva wepati phezulu
ezintabeni. Zamema ezinye
izilwanyana ezineempondo
kuphela. Hayi ezinye.

##
Yathi ihagu yakuva ngale pati,
yacinga yacinga, "Heee
andinazimpondo kanene. Ndiza
kuthini bethu?"

##
Ngengomso, yeza necebo. Iza
kuzenzela iimpondo
izincamathisele ngamafutha
okuncamathisela!

##
Lasebenza nyhani eli cebo
nehagu yazingomba isifuba
ngokuhlakanipha xa ivunyelwa
ukuba ingene epatini. Ingxaki
yayile yokuba ipati le
yayikwindawo ekufuphi
nelanga.

##
Yathi isakuyondelelana ipati
kumnandi nyhani kujuxuzwa,
suke aqalisa ukunyibilika
amafutha, yhoo! nazo iimpondo
nazo zisiwa.
Zothuka ke ezinye izilwanyana
ezineempondo. “Ngubani ke
ngoku lo ungenampondo?
Ungene njani apha?” zabuzana.

##
Ikumkani yezilwanyana
yangqokola isithi, “Nqakulani
loo hagu niyiphosele kude le
emhlabeni.”
Hayi ke zonke izilwanyana, zithe
zisakuva ilizwi elibekwe
yikumkani, zonda ngehagu
njengoko ziyalelwe.

##
Zayixhakamfula ihagu,
zayiphosa kude le ezantsi
emhlabeni.
Owu usizana lwehagu! Laya
kuwa bhuu phantsi ngempumlo.
Impumlo yaba sibaca torho
paca.

##
Ungothuki ke xa ubona ihagu
inempumlo ethe paca ukuba
sibaca oku, kuba ayizange
itshintshe kusukela mhla yawa.

##
* License: [CC-BY]
* Text: Basilio Gimo
* Illustration: Laura Libertore
* Translation: Little Zebra Books
* Language: xh
