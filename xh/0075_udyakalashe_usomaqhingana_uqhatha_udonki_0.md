# UDyakalashe usomaqhingana uqhatha uDonki

##
Wavuka uDyakalashe ngentsasa
ethile elambile. Amathumbu ache
ayegquma okwenkunzi
yengonyama kucaca ukuba
uphethwe mpela liphango.
Waphakama wangena endleni
ekhangela ukutya.

##
Wajukeleza ehlathini ekhangela
ukutya ehamba esezela umoya
efuna ukuva ivumba lokutya. Ilanga
lalitshisa kakhulu. Kwakunzima
nokubona kakuhle kuDyakalashe
ngendlela awayelambe ngayo.
Wayecinga ngephango kuphela.

##
“Aaawwuuuu ...!” Watsho
ngesikhalo esikhulu umfo omkhulu.
Wawa kwisiziba esasiphambi
kwakhe. Wayelambe kakhulu
esezela umoya intamo ithe qhiwu
intloko ijonge phezulu ejoja ivumba
lokutya. Akazange ajonge apho
ahamba khona.

##
“Owu Nkosi yam!” wacinga watsho.
“Kufuneka ndiphume kwezi siziba
okanye ndakufela apha liphango.”

##
Usimaqhinga onguDyakalashe
wakhala ekhwaza: “Ncedani!
Ncedani.” UDonki wayesitya ingca
kufutshane neso siziba. Weva
isikhalo sikaDyakalashe wabaleka
esondela.

##
“Yintoni ingxaki?” Wabuza uDonki
exhalabile.
“Hayi wena mhlobo wam
andikhaliswa yingxaki koko
ndinesithukuthezi. La manzi
amnandi kakhulu kwaye
ayawupholisa umzimba kweli langa
litshisa kangaka. Ndifuna umhlobo
endinokuqubha naye andichithise
isithukuthezi. Ungangena uqubhe
kunye nam?”

##
“Inene liyatshisa eli langa,” watsho
uDonki. Kodwa angekhe ndikwazi
ukuphuma xa ndingangena kwesi
siziba.” Wayethandabuza uDonki.
“Ngena mfondini! Ndizakunceda
uphume xa udiniwe kukuqubha,”
wathembisa uDyakalashe.

##
Dyumpu! Watsiba wangena
esizibeni uDonki. Ayemnanadi
ngenene la manzi. Wauva umzimba
wakhe uphola kamnandi. Weva
ngoDyakalashe etsibela emhlana
kuye. Wayecinga ukuba
uDyakalashe uyadlala nje. Nanko
uDyakalashe ephuma esizibeni
ebaleka ehleka. UDonki washeka
yedwa kweso soziba exakene
nendlela yokuphuma. Waqalisa
naye ukukhwaza: “Ncedani!
Ncedani!”

##
UDyakalashe usomaqhingana
uqhatha uDonki
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Kholeka Mabeta
* Language: xh
