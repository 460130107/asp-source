# Upalesa Uthanda Izityalo

##
Lo nguPalesa. Uneminyaka esixhenxe ubudala. Igama lakhe lithetha ukuthi 'intyatyambo' kulwimi lwakhe iSetswana.

##
UPalesa uyavuka athethe nomthi weeorenji. "Nceda mthi weeorenji, khula ube mkhulu usinike amaorenji amaninzi avuthiweyo."

##
UPalesa uhamba ngeenyawo ukuya esikolweni. Endleleni uthetha nengca. "Nceda ngca, yiba luhlaza kakhulu ungomi."

##
UPalesa udlula kwiintyatyambo zasendle. "Ncedani zintyatyambo, qhamani ukuze ndihombise ngani iinwele zam."

##
Esikolweni uPalesa uthetha nomthi osembindini wesakhiwo. "Nceda mthi, khupha amasebe amakhulu ukwenzela sifundele phantsi komthunzi."

##
UPalesa uthetha nemithi yokubiyela ejikeleze isikolo sakhe. "Nceda ukhule womelele, unqande abantu abakhohlakeleyo bangangeni."

##
Xa uPalesa ebuyela ekhaya esuka esikolweni, undwendwela umthi weeorenji. "Ingaba awakavuthwa amaorenji wakho?" uyabuza uPalesa.

##
"Amaorenji aseluhlaza," wanesingqala uPalesa. "Ndiyakukubona ngomso mthi weeorenji," watsho uPalesa. "Mhlawumbi uyakube sele unalo iorenji elivuthiweyo lam."

##
* License: [CC-BY]
* Text: Ursula Nafula
* Illustration: Jesse Pietersen
* Translation: Kholeka Mabeta
* Language: xh
