# Indlela Iindlovu Ezafumana Ngayo Imiboko Emide

##
Sonke siyayazi into yokuba indlovu inomboko omde.

##
Kodwa kudala umboko wendlovu wawumfutshane kakhulu futhi utyebile okwesihlangu esibekwe ebusweni bayo. Wawuyimpumlo nje eqhelekileyo.

##
Ngenye imini kwazalwa ithole lendlovu. Lalinomdla ngayo yonke into. Lalisoloko linombuzo kwisilwanyana ngasinye.

##
Lalilangazelela ukwazi ngendlulamthi. "Kutheni unomqala omde?" labuza kwindlulamthi.

##
Lalilangazelela ukwazi ngomkhombe. "Kutheni uneempondo ezitsolo?" Labuza kumkhombe.

##
Lalilangazelela ukwazi ngemvubu. "Kutheni unamehlo abomvu nje?" Labuza kwimvubu.

##
Kanti lalilangazelela KAKHULU ukwazi ngengwenya. ''Ingwenya itya ntoni ngesidlo sangokuhlwa?''

##
"Ungakulinge uphinde ubuze umbuzo onjalo!" watsho umama walo. Waze wahamba engatyhilekanga.

##
Kodwa ngokukhawuleza kwafika uNomyayi owayekrelekrele wathi, "Ndilandele siye emlanjeni. Apho uza kutsho ubone ukuba ingwenya itya ntoni ngesopholo."

##
Ngenene ithole lendlovu lalandela unomyayi ukuya emlanjeni.

##
Lazinyanzela ezingcongolweni laze lema enyeleni yomlambo. Lajonga emanzini. Yayiphi ingwenya?

##
"Molo," kwatsho ilitye elalingakwinyele yomlambo. "Ewe," laphendula ithole lendlovu. "Ungandichazela ukuba ingwenya itya ntoni ngesopholo?"

##
"Goba uze ezantsi ndizokukuxelela," laphendula ilitye. "Yehla, yehla, kwakhona." Ngenene ithole lendlovu lagoba, lehla, laphinda lehla laze.

##
"Xhakamfu!" Impumlo yethole lendlovu yabe sele isezindlathini zengwenya. "Ingwenya iza kutya wena ngesopholo!" Wakhala watsho unomyayi.

##
Ithole lendlovu laxhathisa ngemilenze yalo yangemva eqinileyo, latsala, latsala, latsala. Kodwa ingwenya ayatsho ukuliyeka.

##
Impumlo yethole lendlovu yanwebeka, yanwebeka, yanwebeka laze. "Dudlu!" lawa labetheka ngomqolo.

##
Ngokudikwa kukuphuncukwa sisidlo, ingwenya yatshona phantsi kwamazi.

##
Ithole lendlovu lajonga impumlo yalo. Kodwa lalingakwazi ukubona apho yayiphela khona!

##
Impumlo yalo yayinde kangangokuba yayinokukwazi ukukha iziqhamo emasebeni aphezulu emithi.

##
Impumlo yalo yayinde kangangokuba yayinokukwazi nokuhlamba umqolo walo ngamanzi. Ukusukela ngaloo mini, zonke iindlovu zaba nemiboko emide eluncedo.

##
* License: [CC-BY]
* Text: Judith Baker
* Illustration: Wiehan de Jager
* Translation: Xolisa Guzula
* Language: xh
