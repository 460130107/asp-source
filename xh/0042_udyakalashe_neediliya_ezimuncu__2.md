# Udyakalashe neediliya ezimuncu

##
Kudaladala uDyakalashe wavula
elambe kakhulu. Waphakama
wangena ehlathini ikhangela
indawo enokutya.

##
Wadibana nesitiya nesitiya
seediliya. Ezi diliya zazintle
zijinga zibonakala ukuba
zivuthiwe kwaye zivuzisa
izinkcwe. Ingxaki yayikukuba
zazijinga phezulu kakhulu
emthini.

##
"Kwowu zikhangeka
zikhangeleka zimnandi
kanobom ke ezi diliya,” wacinga
watsho umfo wakwaDyaki.
Wahlehla umva elungiselela
ukuthatha owona mtsi uphezulu
ukuze afikelele kwezo diliya.

##
Nka phantsi! Kwavakala
isithonga sokubhuleka
kukaDyalakashe esiwa
ngomqolo phantsi. Ezi diliya
zaziphezulu kakhulu kunokuba
ebecinga.

##
Waphakama umfo omkhulu
ezixelele ukuba akasoze
atyhafe. Wahlehla umva
ngakumbi elungiselela
ukuthatha isantya ukuze
atsibele phezulu kakhulu. Nka
kwakhona! Wabetheka
ngamandla kwesi sihlandlo.

##
Wazama wazama uDyakalashe
eqhutywa liphango kodwa nkqi
wancama. Wayetsiba abetheke
phantsi wade wabuhlungu
umqolo wakhe.

##
Ekugqibeleni wancama
wanikezela. Warhotyoza
egoduka eqaqanjelwa
esabanjwe linxele likakhetsekile

##
Wayekhethazeke kakhulu
uDyakalashe. Wema wajonga
ngemva kwezi diliya
azincamayo. "Bezimuncu
kakade nezi diliya,” watsho
uDyaki. Wangena endleleni
encamile elambe elufele.

##
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Kholeka Mabeta
* Language: xh
