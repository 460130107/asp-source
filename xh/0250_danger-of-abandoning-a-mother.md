# Ingozi Yokulahla Umama

##
Kwakukho indoda eyayigama lingu Lodipo. Wayehlala kunye no mama wakhe,  nabafazi bakhe ababini,  u-Akai no Akitela.

##
Unkosikazi kaLodipo wokuqala,  u-Akai,  yayinguye kuphela owayencedisa umama kaLodipo owayengasaboni.

##
Mini ithile,  u-Akitela,  inkosikazi encinci kaLodipo,  wacebisa umyeni wakhe esithi,  "Masihambe siyokuhlala kwenye indawo."Â  Wayeziva engasakhuselekanga,  kuba apho babehlala khona,  babehlaselwa ngabaphangi beenkomo.

##
ULodipo waxelela u-Akitela ukuba umama wakhe wayengafuni ukushiya ikhaya lakhe. Kodwa u-Akitela wanyanzela ukuba bahambe,  bamshiye umama kaLodipo. "Ukuba asihambi apha,  ndizakubuyela ekhaya kubazali bam," wakhala u-Akitela.

##
ULodipo wayemthanda kakhulu u-Akitela. Ngoko ke,  wavuma ukushiya umama wakhe. Baqalisa ukulungiselela uhambo. U-Akai,  umfazi wokuqala,  wayengonwabanga nakancinci sesisehlo.

##
Umama ka Lodipo wayezihlalele phantsi komthi engazi nokuba kwenzekani. "Singamshiya kanjani eyedwa?" Wazibuza u-Akai,  ekhathazeke kakhulu.

##
ULodipo wathatha inkamela,  walayisha zonke iimpahla zabo. Wakuqgiba,  wahamba kunye nabafazi bakhe bobabini. Bamshiya ke umama wakhe,  bengatshongo nokuba bayahamba. Walila u-Akai,  ezele lusizi ngokushiya uninazala wakhe eyedwa.

##
Umama ka Lodipo washiyeka yedwa ekhala inyembezi,  ecula lengoma: "Awesita Lodipo Ngina Ekitae Ka ng'akinei,  Nakolong kedounio,  Nitonoma tani Akolong'a Awesiti ngina,  Awesiti a Lodipo ngina Eriamaros morua polonia."

##
Emva kokuba uLodipo ehambile nabafazi bakhe,  kuye kwafika abaphangi beenkomo,  bahlasela ekuhlaleni.

##
Babuza kumama kaLodipo ukuba uphi unyana wakhe. Babemkhangela,  befuna ukumbulala. Wabacenga esithi,  "Nincede ningambulali u-Akai."

##
Umama kaLodipo wacela abaphangi ukuba babuye nenkunzi yakhe yegusha,  uLodipo awayehambe nayo.

##
Baye bahamba ke aba bahlaseli,  beyokukhangela uLodipo. Bathe bakumfumana,  bambulala kunye nomfazi wakhe omncinci u-Akitela.

##
Uye wabuya ke u-Akai,  kunye nenkuzi yegusha kamama kaLodipo. Bahlala kunye ngolonwabo ekhayeni labo.

##
* License: [CC-BY]
* Text: John Nga'sike
* Illustration: Zablon Alex Nguku
* Translation: Apiwe Magadla
* Language: xh

