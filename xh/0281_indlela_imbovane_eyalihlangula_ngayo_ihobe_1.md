# Indlela imbovane eyalihlangula ngayo ihobe

##
Ilanga laligqats'
ubhobhoyi kwihlathi
elomileyo.

##
Kwakusele kuziintsuku
ezininzi imbovane
encinane ingawaseli
amanzi.

##
"Ndidinga ithontsi
lamanzi nokuba liwa
egqabini."

##
Kodwa nombethe
wawusele womile.

##
"Ukuba andiseli manzi
ngoku, ndiza kufa,"
yatsho imbovane
encinane inyembezana.
"Kufuneka ndiye kula
mlambo bendive
ngawo."

##
"Umlambo uza kumka
nawe," watsho
unomatse okrelekrele
eyilumkisa.

##
Kodwa yayomile
lunxano imbovane
encinane. "Ndiza kufa
ukuba andiseli manzi
ngoku."

##
Imbovane encinane
yahamba isiya
kukhangela loo
mlambo...

##
yahamba yahamba
idlula kwingca
eyomileyo
nakumahlahla
awomileyo...

##
...yahamba yade yeva
ukugwinkciza kwamanzi
omlambo.

##
Imbovane encinane
yathatha ithamo
lamanzi ixesha elide.

##
Ngendlela eyayivuya
ngayo ayizange ilibone
iliza elikhulu lamanzi
elalisiza.

##
Imbovane yazama
ukubambelela
emcingeni owomileyo
wengca owawudlula
ngakuyo. Kodwa yemka
namanzi.

##
"Ndincedeni bantu.
Khanindincede."

##
"Khawuleza, bambelela
apha," latsho ihobe
elimhlophe liphethe
ikhuni ngomlomo.

##

##
"Andinakuhamba
ndingekalibuleli ihobe.
Ndiza kulinda lide lize
kusela amanzi."

##
Ngenye imini isalindile
njalo, kwafika
amakhwenkwe amabini
emlanjeni ephethe iiketi
zawo.

##
"Kukho ihobe elikhulu
elimhlophe elidla
ngokuza kusela amanzi
apha," yatsho enye
inkwenkwe. "Siza kutya
lona ngale ngokuhlwa."

##

##
"Andinakuwavumela la
makhwenkwe alibulale
eli hobe limhlophe.
Kodwa njengokuba
ndimncinane kangaka
nje, ndingenza ntoni?"

##
Kanye ngelo xesha
ihobe elimhlophe
labhabha lisuka emthini
lisiya kusela.

##

##
Imbovane encinane
yavela necebo.

##
Yatsibela unyawo
lwenye yala
makhwenkwe, yaza
yalithi nkxii kanobom.

##
Le nkwenkwe yaxhuma.
"Yhoo!" yakhwaza
isitsho.

##
Ihobe elimhlophe
lothuka laza labhabha
lisiya kwindawo
ekhuselekileyo.

##
Yaba ke ngolo hlobo
imbovane encinane
ibulela ihobe
elimhlophe
ngokuyihlangula.

##
* License: [CC-BY]
* Text: Kholeka Mabeta, Judith Baker
* Illustration: Wiehan de Jager
* Translation: Siyamthanda Jiza
* Language: xh
