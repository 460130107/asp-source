# Ibhasi Enkulu Ezuba

##
Kwakukho ibhasi enye jwi elalilini ka-Ebei. Yayinkulu kwaye izuba ngombala. Yayingxola kakhulu.

##
Ngenye imini umama ka-Ebei wathi, "Kusasa ngomso sizokuya edolophini siyokuthenga iyunifomu yakho."

##
U-Ebei wavuya kakhulu. Babeza kuhamba ngebhasi enkulu ezuba ngombala. Wayengakwazi ukulala ebusuku luvuyo.

##
Wayesele enxibile ngelixa umama wakhe engena ezokumvusa.

##
U-Ebei nomama wakhe baya esitophini sebhasi. Balinda ibhasi enkulu embala uzuba. Kodwa ibhasi ayizange ifike.

##
Abanye abantu bafika nabo esitophini. Babekhalaza kuba ibhasi yayingalibambanga ixesha layo. "Ingaba ibhasi isishiyile?" Babebuza.

##
U-Ebei wakhathazeka. "Asizukwazi ukuya edolophini. Asizukwazi ukuyokuthenga iyunifomu yam," wacinga.

##
Abanye abantu bajika babuyela emakhaya. Kodwa u-Ebei wayekhala engafuni ukuya ekhaya. Umama wakhe wamthuthuzela wathi, "Siza kuqhubeka silinde."

##
Ngokukhawuleza beva ingxolo. Babona uthuli emoyeni. Yayisiza ibhasi!

##
Kodwa ibhasi yayingekho zuba. Yayingekho nkulu. Le bhasi yayibomvu yaye incinane. Abantu ababelindile bayijonga nje ibhasi. Abazange bakhwele.

##
"Ngenani! Ngenani!" wakhwaza umqhubi Waphinda wathi, "Sishiywe lixesha namhlanje.

##
U-Ebei nomama wakhe bangena kuqala. Ngomzuzwana wonke umntu wangena ebhasini ebomvu encinane.

##
U-Ebei wajonga phandle ngefestile. Wabona abanye abantu abaninzi esitophini.

##
Abanye abantu abaninzi babebaleka beleqa ukukhwela ibhasi. Kodwa babesele beshiywe lixesha. Ibhasi yayisele igcwele. Ibhasi ebomvu yahamba yaya edolophini.

##
"Iphi ibhasi enkulu ezuba ngombala?" Kwabuza umama ka-Ebei. "Yonakele," waphendula umqhubi. "Siyayilungisa, iza kuba khona ngomso," watsho umqhubi.

##
U-Ebei wayengenaxesha lombala webhasi. Wayengenaxesha lobukhulu bebhasi. Wayevuyiswa kukuba wayesiya edolophini.

##
* License: [CC-BY]
* Text: Mecelin Kakoro
* Illustration: Mango Tree
* Translation: Xolisa Guzula
* Language: xh
