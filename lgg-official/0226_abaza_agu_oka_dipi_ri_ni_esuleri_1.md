# Àbàzà ágú óká dípɨ rɨ̀ nɨ́ esúlérɨ̀

##
Ndráa drɨ ̀ò rɨ ̀sɨ ̌, ényáti àzɨ ́ 'bé ruá nɨ
mà alɨ ́á ágú àzɨ alʉ 'bá drɨ ́á nɨ ́ nǐ óká
dizà sɨ ̀ nɨ ándrâ cɨ ́.
'Bá àngù ndê mà alɨ ́á 'dɨ ̀yɨ rɨ ́ andrâ
èrɨ ́ omvě ayaá 'ɨ ́, éfɨ ́nɨ kínɨ ̀ ágú aya
dípɨ óká mà alɨ ́á tʉrɨ ̀ 'ɨ.

##
'Bá drɨ ́á àngʉ̀ 'dà mà alɨ ́á 'dɨ ̀yɨ nǐ
Ayaá nɨ tʉ̀. 'Bá 'dɨ ̀yɨ mʉ ò'bíti àlʉ àlʉ
sɨ ̀ pàrí èrɨ nɨ ́ óká dizʉ́ rɨ ̀á lʉ́ ábgárí
èrɨ nǐ èrɨ nɨ ́ óká dǐrɨá. E'dá kɨ ̀lé ecó
àfa cɨ ́ rɨ ̀ edé 'ɨ ́ vɨ ́lé aya rɨ ̀ sɨ ̀ rá rɨ ̀ lé.

##
Ópɨ ́ àngʉ̀ ndê mà alɨ ́á Kalanaa
Máriko erɨ e’yó Ayaa mà óká dizà
mà drìá rá. Pè àzí 'bá 'ɨ ́ vɨ ́lé 'dɨyɨ mà
ti muzʉ́ Ayaa nɨ omvezʉ́ ejízʉ́ 'ɨ ́ vɨ ́lé
àkúá.

##
Àyìkò fu Ayaa nɨ erɨzʉ́ kɨ ́nɨ ̀ ópɨ ́
Kalanaa Mariko lè 'ɨ ně rɨ ̀sɨ ̀ tʉ. Ngà
'yó kɨ ́nɨ ̀, “Mà nga ovʉ àyɨkòsɨ ̀ àzí
ngazʉ́ ópɨ ́ nɨ.”

##
Ànɨ ́ Ayaa mu dí ópɨ ́ vɨ ́lé àkúá rá.
“Ayaa, má erɨ e'yó mɨ ̂ drí pámvʉ́ óká
dɨzʉ́ ndrɨ ̀zá rɨ ̀ mà drìá rá,” ópí
Mariko Kalanaa ngà 'yó. "Álè 'ɨ ́ nga
mání àzí àzɨ ́ wúrá be ndʉ́ nɨ."

##
“Álè mɨ ́ mà edé 'bá áda ecópɨ acípɨ
'ɨ ̀ndɨ ̌, mɨ ́ndre mgbàrɨ ̀ òsʉ̌ pɨ 'ɨ ̀ndɨ ̌,
àzɨ ́nɨ àrɨ ́ mgbà 'bá áda vɨ ́lé rɨ ̀ nɨ ́
èfʉ̀zʉ́ ruá nɨ ́á nɨ ̀ nɨ.” “'Dɨ ̀ ecónɨ 'yé
kʉ,” Ayaa egá. Te 'bá àzɨnɨ ecóní gǎ
ópɨ ́ nɨ ́ èrɨ vɨ ́lé àkúá kʉ.

##
Íní 'dàsɨ ̀ ó'dú gà Ayaa nɨ 'be kó sɨ ̀. Èrɨ
nga mu e'yó èwá kákà 'dɨ ̀ 'ye ngónɨ
ngónɨ? Òrì ndè èrɨ káyɨ ̀ àzɨ ́nɨ ásí nɨ
òtɨ ̀ tʉ̀.

##
Cotí Ayaa egá e’yó mbàzà Avi’bo
òndʉ̌ǎ rʉ́ rɨ ̀ mà drìá. Ecóté àzàkoma
kǒ rá rɨ ̀á nɨ. Te Avi’bo nɨ ngʉ̀á yǎ?
Àvì ndrâ lʉ́ àngʉ̀ ’dà mà aléá rɨ ̀sɨ ̀ yà.
'Bá yɨ nɨ ́ 'yó rɨ ̀ sɨ ̀, mu ndrâ ágbárí
èrɨnɨ ́ ópɨ ́ nɨ ́ àyɨ ̀kò fèzʉ́ kʉ yé rɨ ̀ sɨ ̀.

##
Drùsɨ ̀ ’dɨ ́nɨ Ayaa mu nɨ ́ 'ɨ ́nɨ ́ óká di rɨá
’dálé kʉyé. Mu kánɨ tǔ uru ’bé drìá
’dálé e’yó egázʉ́.
Èrɨnɨ ́ murɨá ’dálé nè mbàzà àzɨ ́nɨ
rɨ ̌zàrʉ́ patí mà ètíá.

##
Mbàzà 'dà dè Avi'bo 'ɨ. Ayaa kà mú
èrɨ ně 'bo, kɨ ̀nɨ ̀, “Má ovʉ àyɨ ̀kòsɨ ̀ mɨ
nè zʉ́. E'yó àzɨ ́ àmbôrʉ́ esú ma nɨ ̀.”
Ngà dɨ ́ mbàzà Avi'bo nɨ ́ e'yó ndê òlʉ̌
drɨ ́á. Mbàzà 'dɨ ̀ egá e'yó álí rá kɨ ̀nɨ ̀…

##
"Ímù ’yó ópɨ ́nɨ ́ kɨ ́nɨ ̀ 'ɨ ́lè míndre pélì
álɨ ̀fʉ̀ alʉ dǐká drì'bí émvʉ́ tré tré álɨ ̀fʉ̀
àlʉ. 'Bá mà oko vɨ ́nɨ yǐ émvʉ́ tré tré
álɨ ̀fʉ̀ àlʉ ɨ ̀ndɨ ̀. Yǐ sɨ ̀ mɨ ̀ nga àrɨ ́ edé.
Drì'bí sɨ ̀ mɨ ̀ nga àcɨ ́ èdʉ̀ ecózʉ́ àgú
aya rʉ́ 'dà edézʉ́ òkpôrʉ́ benɨ ̀.”
“Àwà’dɨ ̀fô, àwà’dɨ ̀fô !” ayaa ngà dɨ ́
nzʉ̌ vɨ ́lé ’dálé drìfuzʉ́ Kalanaa
Mariko be ópí ndê vɨ ́lé àkúá ògògò.

##
Ayaa kɨ ̀nɨ ̀, “Kalanaa Mariko, mánɨ ́
ecózʉ́ e'yó mɨ ́nɨ ́ lě rɨ ̀ ‘yezʉ́, mà nga
àfa yɨ lè ìrì. Míndre pêlì sɨ ̀ tré tré
álɨ ̀fʉ̀ àlʉ àzɨ ́nɨ drì'bí engázʉ́ ’bá àngʉ̀
’dà mà aléá ’dɨ ̀yɨ mà drìá émvʉ́ tré
tré álɨ ̀fʉ̀ àlʉ ɨ ̀ndɨ ̀!” Kalanaa Mariko
nga e’yó ndê à'ǐ rá. Pè ágú àzí'bá yɨ
mà drìléá rɨ ̀ mà ti e’yó ndê ecézʉ́
’bá wóró àngʉ̀ ndê mà aléá ’dɨ ̀yɨ drí.

##
Àwʉ́ nga engázʉ́ ényáti 'dà mà aléá
dríá fù. Anzɨ nyɨ ́rɨ ́ e'dó owʉ́ ’bá
’wàrà ’dɨ ̀yɨ pie ètúzù íní rà yɨ nɨ ́
ecózʉ́ míndre òsʉ̀zʉ́ pêlì álɨ ̀fʉ̀ àlʉ tré
tré benɨ ̀. 'Bá olí ’bá àngʉ̀ ndê ma
aléá
’dɨ ̀yɨ mà àlʉ àlʉ mà drì'bí tékètékè,
’bá o’bé yɨ émvʉ́ 'bá nɨ ́ òtǐ ópɨ ́ vɨ ́lé
àkúá ’dɨ ̀yɨ mà aléá. Te ’bánɨ ́ tró
ò’bìzʉ́ ngónɨ rá tɨ ́, ’bá àngʉ̀ ’dɨ ̀ mà
aléá ’dɨ ̀yɨ mà drì'bí àzɨ ́nɨ míndre canɨ ́
émvʉ́ àzɨ ́nɨ pêlì kárákàrà ’dàyɨ mà
aléá alʉánɨ kʉ.

##
Mariko Kalanaa nga dɨ ́ òku e’yó ’dà
kʉ́ rá. Omve Ayaa nɨ 'ɨ ́ vɨ ́lé àkú ópɨ ́
vílérɨ ̀á ’dálé. Ayaa mɨ 'bá òndʉ̀á rʉ́
nɨ, 'bá nděpɨ òndʉ̀á sɨ ̀ ényáti 'dɨ ̀ mà
aléá 'dɨ ̀á nɨ ̀ rɨ ̀ 'ɨ. "Mɨ ́ ecó mâ àzà kó
ovʉzʉ àzí'bá má vɨ ́lé 'dɨ ̀yɨ mà drìlé
drɨ ́á rɨ ̀ rʉ́ rá yǎ?" ayaa cɨ cɨ ̀nyà.

##
“‘Ɨ ́ kà ecó fě mbàzàó Avi'bo nɨ ́ drì
èdàzʉ́ rá rɨ ̀á, omvɨ.” Ayaa ngà dɨ ́ ecá
àzí'bá yɨ mà drìlé drɨ ́á rɨ ̀ rʉ́. Vɨ ́vɨ ́lé rʉ́,
Avi’bo ecá vɨ ́nɨ ’bá ópɨ ́ Kalanaa
Mariko nɨ ́ embátá fě pɨ 'dɨ ̀yɨ mà àzɨ ́
ɨ ̀rʉ́ Àbàzà ágú óká dípɨ rɨ ̀ nɨ ́ esúlérɨ ̀.

##
* License: [CC-BY]
* Text: Ugandan folktale
* Illustration: Wiehan de Jager
* Translation: Doris Maandebo
* Language: lgg-official
