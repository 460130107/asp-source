# Òbólókó àbírí nɨ́ ndě rá rɨ̀ pɨ cǔcǔ be.

##
Ó'dú àzɨ ́nɨ ándráa àlʉ, àbírí ndè
òbólókó àzɨ ́nɨ káyɨ ̀. Rɨ ací ásétálà
sɨ ̀ nyaká ndàzʉ́.

##
Esú ámvú àzɨ ́ 'bánɨ ́ cǔcǔ sazʉ́
cǔcǔ ndê nɨ ́ wazʉ́ alénɨá àrì nɨ.
Nè cǔcǔ àzɨ ́ nípɨ tékètékè nɨ patí
mà àràkàlá àzɨ ́ oru lɨ ́'bɨ ́ lɨ ́'bɨ ́ nɨ
mà síá.

##
“Cǔcǔ 'dàyɨ e'dá alúzà 'dɨ ́nɨ,”
egá 'ɨ ́mà ásíá.
Se 'ɨ vʉ́tivʉ́ti rʉ́ were ecózʉ́
mbʉzʉ́ 'bùá 'dálé cotí benɨ ̀.

##
Cǔcǔ ndê yɨ dè yɨnɨ ́ 'bùá 'dálé
amba amba.
Òbólókó e'dé ngʉ́kʉ́ drìá dèngà
pó'dɨ ́ ca cǔcǔ 'dàyɨ vʉ́ 'dálé kʉ.

##
Òbólókó engárá, se 'ɨ ́ vɨ ́lé 'dálé
aga dɨ ́ té òkò rɨ ̀ rá.
sâ 'dàsɨ ̀ otʉ́ dɨ ́ 'ɨ mbuzʉ́ uru aga
té òkò rɨ ̀ rá.
Mbu 'bùá té 'yezʉ́ cazʉ́ cǔcǔ vʉ́
càca rʉ́ te e'dé dɨ ́ ngʉ́kʉ́ drìá
òkpósi ̀ aga té òkò rɨ ̀ rá.

##
Òbólókó engárá se dɨ ́ 'ɨ rè aga
té òkò 'dɨ ̀yɨ drɨ ́á rá.
Sâ 'dà mà alɨ ́á otʉ́ dɨ ́ 'ɨ mbuzʉ́
uru agará.
Ca dɨ ́ cǔcǔ vʉ́ ɨ ̀nyɨ ́á 'dǎ ògògò te
e'dé ngʉ́kʉ́ drìá àzó àzó sɨ ̀ aga
àzɨ ́ 'dɨ ̀yɨ drɨ ́á rá.
Ò'bɨ ̀ mbú dɨ ́ká dɨ ́ká te ecónɨ ́ cá
cǔcǔ vʉ́ 'dálé kʉ
Rɨ e'dé dɨ ́ká dɨ ́ká kpere èrɨ mà
ngʉ́kʉ́ nɨ ́ ecárɨá bɨ ́lé rʉ.

##
Àsìzʉ́ adɨ cǔcǔ rá, ko drì mú
'ɨ ́mà gèrì sɨ ̀.

##
Àyɨ ̀kò funɨ ́ òbólókó nɨ àlʉá nɨ
kʉyé.
Sò pá ja ti vɨ ́lé cǔcǔ ndrèzʉ́ rá
egá 'ɨ ́mà ásíá “óyé, cǔcǔ 'dàyɨ
e'dá vɨ ́nɨ àlʉ drazàrʉ́”
Ko drì muzʉ́ drìlé. Àbírí ndè dɨ ́
erɨ aga drɨ ̀ò 'dɨ ̀yɨ drɨ ́á rá.

##
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Alice Ojobiru
* Language: lgg-official
