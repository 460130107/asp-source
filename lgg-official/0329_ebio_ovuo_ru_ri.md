# Ebìó Òvʉ́ó rʉ rɨ̀
Lugbarati (Official)

##
Pale àzɨ ́ ndráa àlʉ, ànɨ ̀kánɨ ́ka àzɨ ́
ndráa cɨ ́ rú nɨ Èbìó 'ɨ. Èbìó nɨ ndráa
òvʉ̀rʉ́ ànɨ ́ lè nɨ ́ ndráa nyaká a'dɨ ́ kʉ.
Èrɨ o'dú drɨ ́á sɨ ̀ mu òmú rʉ́ 'ɨ ́mà
àgyipɨ ́ yɨ vʉ́ lèzʉ́ nyaká yɨnɨ ́ a'dɨ ́
aluzà 'dɨ ̀yɨ nyazʉ́.


##
O'dú àlʉ èrɨ nɨ ́ agarɨá Ètóó vɨ ́lé àkʉ́
tiásɨ ̌, ngù nyaká àzɨ ́ a'dɨ ́ pɨ àjí be
àrìkàrì rʉ́ nɨ. “'Dà tíbí ini nɨ!” Èbìó
egá ɨ ́mà ásíá 'yo àyɨ ̀kò sɨ ̀. “A'dɨ ́ nɨ ́
ngà dé kʉ” Ètóó 'yo. “ Mɨ ́ ecó dró
má drɨ àfajó òjǐ sɨ ̀ sâ 'dɨ ̀ mà alɨ ́á rá ”
Ètóó 'yo.
Má o'á càndɨ ́sɨ ̀, àzí àzɨ ́ mâ drìá cɨ ́.


##
“Kà a'dɨ ́ 'bo mà dɨ ́ nga mɨ omve
ngónɨ ̀ rʉ́.” Ètóó zi. Èbìó egá e'yó sâ
were.
“maà nga báká pɨ” Èbìó 'yo. “mà
nga èrɨ mà ti àlʉ rɨ ̀ 'yɨ ̀ mâ páá ma dɨ ́
nga àzɨ ́ rɨ ̀ 'yɨ ̀ mɨ ́ vɨ ́lé émvʉ́ ruá
Tíbí ini ndérɨ ̀ kà dɨ ́ a'dɨ ́ 'boó, ɨ ́se dɨ ́
báká ndérɨ ̀ rá mà nga emúu cotí.”
Ànɨ, Èbìó ombé dɨ báká emvʉ́ ruá rá
kò dɨ ́ drì mú.


##
Sâ were vútiá nè Óyóá pɨ òkʉ́nɨ be
kaíkó a'dɨ ́ rɨ ̀á émvʉ́ àmbó nɨ mà alɨ ́á
“Àma a'ɨ ́ mɨ rá ” 'yó. “kaíkó 'dò a'dɨ ́
ádanɨ dé 'bo”
“Má o'á càndɨ ́sɨ ̀, àzí àzɨ ́ yɨ mâ drìá
cɨ ́” Èbìó ‘yo dèngà zínɨ ́ èrɨ yɨ mà àzà
kozʉ́ kʉ rʉ́.
“Te ìfè má mà ombé báká ‘dɨ ̀ mà ti
àlʉ rɨ ̀ mâ páá tinɨ àzɨ ́ rɨ ̀ èmɨ vɨ ́lé
émvʉ́ ruá”


##
Mu drìle kpere èrɨ nɨ ́ mǎkʉ̀ mà àjí
ngùrɨá.
“Èbìó” èrɨ mà ágyíi òbólókó omve
èrɨ. “Má vɨ ́lé émvʉ́ ga tré mákʉ̀ pɨ sɨ ̀
ànyú be! Mɨ ́ emú, àma mà emú kɨ ́
nyá mɨ ́ be. 'Dɨ ̀, 'ɨ ́bɨ ̀ lúfe 'ɨ ́ko má àzà
alé nɨ osazʉ́”
“Mà 'ye drì èdà ndò” èbìó 'yo
mbèlèrʉ́. “Te 'ɨ ́fè má ombé báká 'dɨ ̀
mà ti àlʉ rɨ ̀ mâ páá àzɨ ́rɨ ̀ mɨ ́ vɨlé
émvʉ́ mà ruá. Mákʉ̀ kà dɨ ́ a'dɨ ́ 'bo,
'ɨ ́se dɨ ́ báká ndê mà nga emú rá. ”


##
Èbìó nɨ ̀ mu ecá sɨ ̀ yí tiá 'dólé 'dɨ ̀ dè
ombé 'ɨ ́ mà Pá àrò 'dɨ ́yɨ drɨ ́á emvʉ́
nyaká aluzà be ndʉ́ ndʉ́ mà ruá 'bo.
Ìndìkìndì, Èbìó amá báká 'ɨ ́mà pá àlʉ
rɨ ̀ serɨá.
“Ètóó vɨ ́lé nyaká a'dɨ ́ dɨ ́ 'bo!” Èbìó
'yo, èrɨ nɨ ́ drorɨá 'ɨ ́mà ti ombesɨ ̀.


##
Etʉmʉ̀ vɨ ́nɨ báká ìrìzʉ́ rɨ nɨ ́ 'ɨ serɨá
Díká nazʉ́ rɨ ̀ 'ɨ
Àzɨ ́nɨ su rɨ ̀, tòwí rɨ ̀, ázɨ ́á rɨ ̀, ázírì rɨ ̀,
àrò…
'Bá drɨ ́á e'dó báká 'dàyɨ sé drɨ ́á sâ
àlʉ rɨ ̀á
“ìkʉ jà! Ìkʉ jà!”otré sutá drí, èrɨ mà
pá yɨnɨ ́ yɨ mà alé aserɨá ndɨlaka
ndɨlaka
Te 'Bá àzɨ ́ èrɨ mà tiá e'yó erɨɨ ́pɨ àlʉ nɨ
yo.


##
Àsìrɨálêrʉ́, báká 'dàyɨ ecónɨ ́ dɨ èrɨ sé
díkǝ kʉ. Océ yɨ àlʉ àlʉ drɨ ́á drɨ ́á
Èbìó lɨ ̀ rʉ yí alíá 'dálé 'ɨ ́mà pá súpɨ tʉ̀
'dɨ ̀yɨ ambɨ ́zʉ́. Te èrɨ mà pá ecónɨ ́ dɨ ́
ofɨ ́ vɨ ́lé òku rɨ ̀ lé kʉ.
Drìnzá tʉ̀ rɨ ̀ drí awɨ ́ nɨ ́ dɨ ́ vɨ ́nɨ drì dǎ
‘ɨ ́mà àgyipí ‘dà yɨ mà àzɨ ́ àlʉ nɨ vʉ́
muzʉ́ nyaká nyazʉ́ kʉ.
Yí kà mú báká Èbíó mà páá 'dɨ ̀yɨ òjǐ
dé 'bó, e'dó dɨ ́ 'ɨ ́ esé èè èè be kpere
yí ékútiá.
“Mâ yê, mâ yê” Èbìó otá “'Dà a'á
kánɨ vɨ ́nɨ ngà egátá múké nɨ kʉ
yàánɨ yáa”
Kpere àndrʉ̀ Èbìó ànɨ ̀kánɨ ́ka rʉ́ rɨ ̀ mà
pá yɨ ìzɨ ́á ìzɨ ́á àrò. Dɨ ́ká awɨ ́nɨ ́ nyaká
nyá o'đú 'dàsɨ ̀ àlʉ nɨ kʉ yé.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Dorothy Fetaru
* Language: Lugbarati (Official)
