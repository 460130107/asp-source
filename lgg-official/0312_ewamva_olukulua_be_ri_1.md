# Èwámvá
òlúkùlúá be rɨ̀
Judith Baker and Lorato
Trok
Lugbarati (Official)

##
'Bá drɨ ́á nì èwá yɨ mà
òmvʉ èzʉ́ rɨ ̀ rá.


##
Te ndráa drɨ ̀ò rɨ ̀ sɨ ̌, Èwá
mà òmvʉ ndráa àlɨ ́á
kúdù kúdù 'dɨ ́nɨ. Èrɨ
ndráa e'dá kɨ ̀lé milétiniá
'bá 'bà vɨ ̀átʉ̀ nɨ lé.


##
Páalé àlʉ Èwámvá
òlúkùlúá be nɨ nga dɨ ́
osií rá. Osi zitá be
ànyàpá àlʉ àlʉ nɨ ́ cɨ ́.


##
Lè e'yó ònǐ, òndere mà
drìá àvásɨ ̀. "Mɨ ́
ombelékò zò èzʉ́ à'dɨ
e'yó sɨ ̀," èrɨ zí.


##
Lè e'yó ònǐ óbíríá mà
drìá tʉ̀. "Mɨ ̂ ó'yʉ́ mà sɨ ́
mbɨ ́lɨ ́ 'dɨ ́nɨ à'dɨ e'yó sɨ ̀
yǎ?" Èrɨ zi.


##
Lè e'yó ònǐ ròbɨ ́ mà drìá
àvásɨ ̀. "Mɨ ̂́ mile ekarʉ́
à'dɨ 'eyó sɨ ̀ yǎ?" èrɨ zi.


##
Lè e'yó ònǐ Éyíó mà
drìá. “àfa Éyíó nɨ ́ nyá
òndrésɨ ̀ rɨ ̀ à'dɨnɨ yǎ?”


##
“Lè mɨ ́ mà zi zitá àzɨ ́nɨ
'dɨ ̀lénɨ díká kʉ!” ándríi
nga 'yó èrɨ mà tiá.
Ándríi ko drì mú àwókó
pɨe.


##
Te gǎgǎ òndʉ̀á be rɨ ̀ nga
'yó, “Mɨ ́ mà òbɨ ̀ mâ vʉ́ti
yí àra mà tiá 'dólé. Mɨ
nga mu íyíó yɨ òndrésɨ ̀
à'dɨ nya yàrɨ ̀ nè rá.”


##
Èwámvá nga dɨ ́ Gǎgǎ
mà vʉ́ti bɨ ̌ cazʉ́ kpere yí
àra mà tiá.


##
Mɨ ̀ 'ɨ ozʉ́ mà tálá sɨ ̀ àzɨ ́nɨ
sò pá yí tiá. Ndrè àngʉ̀
yí mà alɨ ́á.
“Íyíó nɨ ngʉ̀á rô?”


##
"Ákɨ ̀nɨ ̀â” óní àzɨ ́ yí tiá
'dǎ ògògò nɨ 'yo.
"Èè," Èwá mvá omvɨ.
"Mɨ ́ ecó mánɨ ́ nyaká íyíó
pɨnɨ ́ nyá òndrésɨ ̀rɨ ̀ ecé rá
yǎ?"


##
"Mɨ ́ àvù vǎ mà nga ecé
mɨ ́drí rá," óní nga 'yó.
"Èlè, èlè..." ànɨ ́ èwámvá
mu drìlá àvùzʉ́ èlè,
kpere....


##
Kpálu! Íyíó sʉ Èwámvá
mà òmvʉ pɨ ́ 'ɨ ́mà
ágbárágbùá 'dálé.
Íyíó nɨ ̀ nga mɨ nya
nyaká òndrésɨ ̀ rɨ ̀ rʉ́ áda!
Gǎgǎ tre.


##
Èwámvá emvɨ ́ rɨ ́ 'ɨ ́mà pá
òkpórʉ́ vɨ ́lé 'dɨ ̀yɨ mà drìá
rá dɨ ́ká esé 'ɨ, esé ‘ɨ, esé
'ɨ. Te íyíó bɨ ̀ kírí èrɨ mà
òmvʉ kíri kíri.


##
Èwámvá mà òmvʉ se ‘ɨ ́,
se 'ɨ ́ se 'ɨ ́ kpere....kpù
èrɨ nɨ ́ e'dézʉ́ 'ɨ ́mà ngúkú
drìá.


##
Àwókó íyíó nɨ ́ 'ɨ ́ vɨ ́lé
nyaká òndrésɨ ̀ rɨ ̀ àvɨ ̀zʉ rɨ ̀
pɨe, se dɨ ́ 'ɨ vɨ ́lé yí alíá
'dálé.


##
Èwámvá ndrè 'ɨ ́mà
òmvʉ. Ecónɨ ́ 'ɨ ́mà òmvʉ
zò àsì kpere ngʉ̀á yàrɨ ̀
ndrě kʉ.


##
Òmvʉ nɨ zò èzʉ́ fè ecó
dɨ ́ patí éfɨ ́ òtɨ ̌ engázʉ́
patí mà àràkàlá lɨ ́rɨ ́ lɨ ́rɨ ́
'dɨ ̀yɨ mà síá rá.


##
.
Ecó dɨ ́ vɨ ́nɨ yí òyǎ 'ɨ ́mà
ruá sâ àngʉ̀ nɨ drizʉ́ dri
rɨ ̀sɨ ̀ rá.


##
E'dózʉ́ 'dàsɨ ̀ kpèrè
cúrú'dò èwá drɨ ́á yɨ mà
òmvʉ dɨ ́ èzʉ́ àzɨ ́nɨ ecá
òròdrîrʉ́ yɨ drí.


##
* License: [CC-BY]
* Text: Judith Baker and Lorato Trok
* Illustration: Wiehan de Jager
* Translation: Alice Ojobiru
* Language: Lugbarati (Official)
