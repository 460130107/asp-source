# O'dú Ázɨ́á Má Òndré Àngù Nɨ́ Drɨzʉ́ Tù Rɨ̀

##
O'dú ázɨ́á mà òndré àzɨ́nɨ àlʉ mbá mudrí drìnɨ ìrì sɨ̀, sâ àngʉ̀ nɨ́ drizʉ́ ònzɨ́ ònzɨ́ nɨ sɨ̌, òmbà nya 'bá drɨ́á tʉ̀. "'Bayo, Maturu àzɨ́nɨ Aluma 'ɨ̀fǔ àmvé mú avɨ̂ sɨ̀." Íyǎ 'yo àma nɨ́. "Álènɨ́ àfa èmɨnɨ́ èmɨ otrazʉ́ mâ páláa 'dì kʉ."

##
Áfʉ̀ nzʉ́ jóá rɨ̀ sɨ̀ óngʉ́sɨ̀. "'Bâ mu kɨ́ avɨ́ yí tiá 'dálé." Aluma 'yo. "àngʉ̀ 'dálé rɨ̀ ambɨ́zàrʉ́ mʉ́ké." "íyàá lè te òku 'bá mà wè yí kʉ 'dɨ̀" 'Bayo 'yo. "'Bá nga nɨ́ yí wě kʉ." Aluma omvɨ. "àma lʉ́ mu avɨ́ índrɨ́kà yí tiá 'dǎ rɨ̀ mà ètíá."

##
Te báká ombʉ́zà ovʉnɨ́ ápàrákà nɨ kʉ 'bákà tró èrɨ avɨ̂ ɨ́ndrɨ̀kà patí yí tiá 'dɨ̀yɨ vɨ́lé rɨ̀á tɨ́. Òkò rɨ̀sɨ̀ àma òtrʉ̀ àma vɨ́lé àfa pá. Àngʉ̀ rɨ kírí drɨ́ àma nɨ́ drɨ. Àma òtrʉ̀ dɨ́ vɨ́nɨ àma vɨ́lé sɨ̀káyɨ̀tɨ̀ pɨ sátɨ̀ pie. Te àngʉ̀ drɨ kírí àma nɨ́ 'dánɨ.

##
Àsʉ àmà pá pɨ́ yí alɨ́á yɨ ambɨ́zʉ́. 'Dà mà vútiá, àma e'dó dɨ́ vɨ́nɨ yí òyǎ àmà ruá. Mbèlèrʉ́ àma odú yí sɨ̀ kpòcò.

##
" 'Àhá! Àwèkɨ́ yí," Maturu 'yo. "Íyǎ nga nɨ́ nǐ kʉ." Àwè àma, àwè àma, àwè ama, kpere àma nɨ́ é'yó àvìrɨ́a sâ dria ra.

##
Ètú e'dó 'dě, díká ègbè e'dó àmà fú. Àma vɨ́é bongo yɨ ngólé yǎ?

##
Àma òndà patí ètɨ́. Àndà àngʉ́ ásé alɨ́á. Àndà àngʉ̀ pàrí wóróá.

##
Tí àzɨ́ yɨ ndrâ dè yí ágeíá 'dǎ ayísée nya. 'Bayo enga îdrì uru, "ínè tí 'dà! Èrɨ mà tiléá 'dà à'dʉ́nɨ yǎ?" " Èrɨ patífʉ̀ ekarʉ́ nɨ nya," Aluma 'yo. "'Dà ovʉnɨ́ patɨ́ fʉ̀ nɨ kʉ" Maturu tre. "Dà mɨ̂ sátɨ̀ nɨ!"

##
Ànè vɨ́nɨ tí àzɨ́nɨ rɨ àfa àzɨ́ bùlû nɨ nyarɨ́a"'Dà má vɨ́lé sátɨ̀ rɨ̀ 'ɨ." 'Bayo tre.

##
Àmvɨ àkúá pájɨ̀mà sɨ̀ àzɨ́nɨ àmà ruá rɨ yǎ ègbèsɨ̀ yà. Àmà ruá rɨ́ lʉ́ yǎ àlʉ ìgbèsɨ̀ kʉ, rɨ vɨ́nɨ yǎ tí yɨ nɨ́ àma vɨ́lé bòngó nyazʉ́ rɨ̀sɨ̀ ɨ̀ndɨ̀. Te íyǎ à'ì e'yó àmanɨ́ 'yó 'dɨ̀ rá? Sâ were vútíá, àmà ètɨ́ drɨ drɨ́á àcɨ́ àcɨ́. Te ovʉ́nɨ́ ètú mà drɨtá sɨ̀ kʉ, Kàlíká mà àzó sɨ̀.

##
* License: [CC-BY]
* Text: Nombulelo Thabane
* Illustration: Wiehan de Jager
* Translation: Dorothy Fetaru
* Language: lgg-official
