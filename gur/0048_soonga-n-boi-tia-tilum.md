# Sɔʻɔŋa n boi tia tilum

##
Sɔʻɔŋa n daa ga apulɛ tia tilum
la.
Ti apulɛ ze'ele tia la zuo lui na.

##
Ti sɛla yeti, “Zoi sɔʻɔŋa zoi!”
Ti sɔʻɔŋa daa kɔʻɔm vaɛ isege
zɔta.

##
A daa ta tu'usɛ la nɔbila. Ti
nɔbila soke e yeti, “Beni ti fu
zɔta?”
Ti sɔʻɔŋa yeti, “Mam ka baŋɛ.
Mam nyɛ la sɛla n ze'ele tia zuo
luta gee ti sɛla me yele mam ti,
'Zoi sɔʻɔŋa zoi!'”

##
Nɔbila n kɔ'ɔm ta wum sɔsega
wa ba'asɛ la, dabeem daa
kɔʻɔm kɛ e mɛ ti a me pɔsɛ
zɔta.

##
Ba daa ta tu'usɛ baa. Ti baa
soke ba ti, "Beni ti ya zɔta?"
Ti nɔbila yeti, "Mam ka baŋɛ.
Gee mam wum la nɔbila yele
se'em la ti eŋa ka baŋɛ. Gee
eŋa nyɛ la sɛla ze'ele tia zuo
luta gee ti sɛla yele eŋa ti, "Zoi
sɔʻɔŋa zoi!'"

##
La daa iŋɛ baa la pakerɛ la
sɔsega la ti ba tu la.
Ti eŋa me daa pɔsɛ zɔta.

##
Ba daa ta tu'usɛ la yeefo ti. Ti
yefo soke ba ti, "Beni ti ya
zɔta?"
Ti baa yeti, "Mam ka baŋɛ. Gee
mam wum la nɔbila n yele
se'em la ti eŋa me ka baŋɛ. Gee
eŋa wum la sɔʻɔŋa yeti eŋa ka
baŋɛ."

##
"Gee eŋa nyɛ la sɛla n ze'ele tia
zuo luta gee ti sɛla me yele eŋa
ti, 'Zoi sɔʻɔŋa zoi!'"
Yeefo me pɔsɛ zɔta.

##
Ba daa zɔ ta tu'usɛ la boŋa. Ti
boŋa soke ba ti, "Beni ti ya
zɔta?"
Ti yeefo yeti, "Mam ka baŋɛ.
Gee mam wum la baa yeti eŋa
ka baŋɛ. Gee eŋa wum la yeefo
yeti eŋa ka baŋɛ. Gee eŋa me
wum la baa yeti eŋa me ka
baŋɛ. Gee eŋa wum la nɔbila
yeti eŋa ka baŋɛ."

##
"Gee eŋa wum la sɔʻɔŋa yeti
eŋa nyɛ la sɛla ze'ele tia zuo
luta na gee ti sɛla me yele eŋa
ti, 'Zoi sɔʻɔŋa zoi!'"
Ti boŋa me pɔsɛ zɔta.

##
Ba ta tu'usɛ la naafɔ. Ti naafo
soke ba ti, "Beni ti ya zɔta?"
Ti boŋa yeti, "Eŋa ka baŋɛ. Gee
eŋa wum la yeefo n yeti eŋa ka
baŋɛ. Gee eŋa wum la baa yeti
eŋa ka baŋɛ. Gee eŋa wum la
nɔbila yeti eŋa me ka baŋɛ. Gee
eŋa wum la sɔ'ɔŋa yeti eŋa ka
baŋɛ."

##
"Gee eŋa nyɛ la sɛla n ze'ele tia
zuo luta na gee ti sɛla me yele
eŋa ti, 'Zoi sɔʻɔŋa zoi!'"
Ti dabeem kɔʻɔm nyɔkɛ naafo ti
eŋa me pɔsɛ zɔta.

##
Ba zɔ ta tu'usɛ la sakua. Ti
sakua soke yeti, "Beni ti ya
zɔta?"
Ti naafo yeti, "Eŋa ka baŋɛ. Gee
eŋa wum la buŋa yeti eŋa ka
baŋɛ. Gee eŋa wum la yeefo n
yeti eŋa ka baŋɛ. Gee eŋa wum
la baa yeti eŋa ka baŋɛ. Gee
eŋa wum la nɔbila n yeti eŋa ka
baŋɛ. Gee eŋa me wum la
sɔʻɔŋa n yeti eŋa ka baŋɛ."

##
"Gee eŋa nyɛ la sɛla n ze'ele tia
zuo luta gee ti sɛla yeti, 'Zoi
sɔʻɔŋa zoi!'"
Ti sakua me pa'asɛ ba puan ti
ba lagum zɔta.

##
Ba nyaa ta tu'usɛ la budibela n
bã'ari a kutayeefo soke ba ti,
"Beni ti ya zɔta?"
"Tumam ka baŋɛ. Gee tumam
wum la sɔʻɔŋa n yeti eŋa ka
baŋɛ. Gee eŋa nyɛ la sɛla n
ze'ele tia zuo luta na gee ti sɛla
me yele eŋa ti, 'Zoi sɔʻɔŋa zoi!'"

##
Ti budibela la la gee yeti,
"Kusebego la n lobe ti apulɛ la
ze'ele tia la zuo lui na la. Mam n
bala yeti, 'Zoi sɔʻɔŋa zoi!' la."

##
* License: [CC-BY]
* Text: Phumy Zikode
* Illustration: Wiehan de Jager
* Translation: Samuel Awinkene Atintono
* Language: gur
