# Palinyang bila

##
Kiibega kayima n daa boi ti ka
yu'urɛ daa dɛna Palinyang.
Palinyang wa daa de la ŋmaresi
siyoobi ma'a gee ti nageyigeba daa
ku a dɔgereba.
Tiŋa la puan nɛreba za'a daa kɔʻɔm
kɛla mɛ la bia wa dɔgereba kum wa,
ba daa fabeli la Palinyang n yeti ka
beere ana se'em.

##
Ba daa laɛ a dɔgereba wa ba'asɛ la
ba tiŋa la zuo daana Sausau daa yi
a tiŋa la nɛreba zi'ire sɔsɛ la ba.
Sausau wa daa de la nɛresɛka ti ba
zɔta gee bɔʻɔra e girema la e tɔgeri
se'em la, la a lɔgerɔ yia puan. A zuo
zometo daa kɔʻɔm wɔgɛ mɛ gã'a a
poore zuo.
Hali ba yeti a yuum ki'iri la goo
puan gee ti ba nyaa ta pɔsɛ ŋmata
tiisi basa gee nyaa mɛta yɛa.

##
A zi'irego la ti a daa yi la puan ti
ligeri daana kayima ti ba daa yi'ira
e ti Lokeyokoni n daa to'e Palinyang
wa ti a ta bisera.
Lokeyokoni wa daa tari la dayɔɔsi la
poyɔɔsi. A poyɔɔsi la n daa de sɛba
n suŋeri ba dɔgereba yire tuuma
puan gee ti dayɔɔsi la me daa
bisera a nii la dusi la za'a yire la
puan.

##
Palinyang daa zo'e la yire wa puan
gee ti a puurɛ daa ni kɔʻɔm pee.
Ba daa nɔŋɛ a yele mɛ ti eŋa me
daa kɔʻɔm nɔŋɛ nɛra woo yele.
A daa ni nɔŋɛ la a tari dusi yese
dunsɛkan ti ba ta obe.

##
Palinyang daa kɔʻɔm loe la naafɔ
buyima nɔŋɛ bu yele sigɛ bu yu'urɛ
ti Alinyang.
Alinyang daa de la nasebu n kiim nii
la za'a. ŋwana daa basɛ ti bu daana
la daa nɔŋɛ bu yele mɛ.

##
Daarɛ diyima ti kɔma wa bɔna
dunsɛkan bisa nii ti i ɔbera yaama,
ti saa kɔʻɔm pɔsɛ niira ti ba za'a zɔ
lile tia ti saa da paɛ ba.
Saa wa daa ni yue mɛ ti la nyaa ta
ana lime.
Saa wa n daa ta go'e ti kɔma lɛbera
ti ba ta ka'asɛ nii wa kɛ nii pugum
fɔregɛ mɛ.

##
Ba paleŋa daa kɔʻɔm ɛkɛ mɛ ti ba
pugum ka mina ba wan paɛ yire ti
ba sɔ iŋɛ ba se'em ba san ka doose
nii wa kule.
Ba daa ka mi nii wa tɔgelɛ zi'an
bɔba la, kɔma la bayi daa yeti bama
ye la ba ãseba yire gee ti bayi me
yeti bama ye'esi la ba pugera zi'an.
Palinyang daa yeti eŋa nuu yeti a ɛ
mɛ gee eŋa ka po tara ãseba bii
pugera n wan kiŋɛ a zi'an.

##
Palinyang daa dikɛ la yɛm fii kɔlegɛ
a miŋa nyaa daa ɛɛra gee yuuna
yi'ira nasebu ti a nɔŋɛ bu yele la
yu'urɛ. Yuunɛ la n daa kini se'em n
ŋwana:
Piii pi Alinyang'
Piii pi Alinyang'
Saka akula chi!
Saka orete chi!

##
Palinyang' wa daa kelum ɛɛra la
bala la yu'uŋɔ wa gee yuuna.
A daa kɔʻɔm nɛ la nagebeto la
dundu'urun zuo ti ba kɔʻɔm ma'ɛ.
Gee ti a sina gee niira tɔla.

##
Palinyang n daa ɛ ta lɔŋera tiŋa la ti
beere pugum yilegɛ mɛ. A daa ta
nyɛ nii wa la tiŋa la dunkiinaba yire.
Ti a daa belum e ti a basɛ ti a pe'e
nii la kule ti dunkiinaba la daa
zagesɛ.

##
Palinyang daa pugum ka le mina
eŋa n yeti a iŋɛ se'em.
A daa kɔʻɔm le pɔsɛ yuuna mɛ gee
ŋmɛregɛ lɛbera kula. Alinyang,
nasebu n kiim nii la za'a la n wum
Palinyang kɔa.
Alinyang daa kɔʻɔm nyaa kɔʻɔm sikɛ
tuba gee pɔsɛ zɔta taba Palinyang.
Ti nii la za'a daa kɔ'ɔm za'ɛ yaŋa la
basɛ gee lagum pɔsɛ zɔta taba
palinyan'. Ti a daa nyaa pe'e i kule.

##
Ba daa ta paɛ yire la ti tiŋa la nɛreba daa kɔ'ɔm
lagesɛ mɛ gura e, sɛla n sɔi la ba wum a kɔa la
zãazaarɛ. Ba za'a daa kɔ'ɔm yuuna mɛ pɛgera
Palinyang mɛ.
Lokeyokomi daa pu'usɛ Palinyang gee daa nyaa da
tapɔɔ mɔlegɔ bo e ti a tara a gɔnɔ suna bini kina
sukuu.
Bala n yuum ta'asɛ ti palinyang' pɔsɛ kina sukuu.

##
* License: [CC-BY]
* Text: Gaspah Emukuru Juma
* Illustration: Wiehan de Jager
* Translation: Samuel Awinkene Atintono
* Language: gur
