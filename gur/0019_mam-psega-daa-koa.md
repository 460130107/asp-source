# Mam pɔsega da'a ko'a

##
Mam ko'εri la ‘Kakuma' tinkpεŋa, ka
ku'ε mε gee dukera, ti gu'usi tiisi
zo'e, gee ti buusi zo'e gana nεreba.
Hali da'a la gingileŋa ka tari voole,
gee tara pagebibesi n ka zo'e.
Nεreba zo'e zo'e tari la kutoyiiro
tuna sεla woo.

##
Daarε diyima bulika ti mam ma yi mam yele yeti,
“Etabo, fu nyaa de la yuuma ayoobi zina. Tumam tari
la bo'olum ti tu bo fu.”
“A de la beni? A de la beni?” Mam soke mε la
inkpeŋere.
“Beere tu wan zom lore kiŋε da'a la n boi ‘Eldoret'
tiŋa la, a lebesego n bala. “Gee tu wan lagum tari fu
kiŋε!”
Mam yeti n pɔsε ko tiinkӑtε puan! Mam suure daa
pirε mε la nyiima ti mam gã gɔgãra yu'unkuŋɔ.

##
Yimbeere la ti tu boi la ‘Kakuma' lεa
siteesin, ti mam sɛgelε ginsi
kuripaalε n de sangbanε gee yε
fumɔlega zεa mam ma la n pugera
tiŋasuka.
Mam daa ani la pika bɔna mam ma
n de pɔgebãalewoko la n pugera n
de pɔgekilektε la tiŋasuka.

##
Loore la daa ba pirε gaŋε mε, bala n
daa sɔi ti mam zi'ire m ma nama
zuo la.
Mam daa taregε mε la wɔlegɔ gee
nyiima zuo, mam daa gise la bala
gee ka nyε sεla n iŋε tole.

##
Suurε la daa kɔ'ɔm nyεkera mε ti tu me paara
‘Eldoret' da'a la.
Pɔka kayima n daa kooseri ki da'a la nuuren. Budaasi
siyi n daa boi ŋwana sa maasena ti ba du'usε
nyubemeto s0ka kasεka puan sa.
S0ka kasεka puan me sa ti pɔgegirega kayima me
zӑla matɔgesilega n de sangbanεnyagera pilu pilu.
“M ma, m ma, bisε matɔgesilega wa sa!” Amaa m
ma daa ve'e mam mε tole sa.

##
Da'a la tiŋasukaen sa, pagekãtε n daa boi ti ba kɔɔsa
tiisi wɔla buuri buuri.
Mam ka tabelε nyε tiisi wɔla wa asi'a kurum.
“Tiisi wɔla wa yu'ura?” Mam daa soke m ma. A tiε
nu'o pa'alε basεba: “Bana de la leemu, ti bana dεna
gɔɔva.”
Mam la gelege yeti, “Gee bana?”

##
Tiisi wɔla la za'a n daa boi pakaen
la, mam daa nɔŋε la apulε la gana
za'a. Mam daa nɔŋε la ba naanε la
ba mu'uŋɔ la. Mam daa ti'isε n
suure puan ti ba wan za'asum la
ŋwani.
Mam gelege yele m ma yeti, “Fu
wan da ayima bo mam?”

##
N daa bo mam apulε la, ti mam
pisegε m ma nu'o basε, gee zӑla tia
wole wa la nu'usi siyi, nyaa nyi'e
buulum la bɔba.
Mam ka tabelε di tia wole ti la nyakε
wuu apulε wa n nyakε mam se'em
wa.
Mam puti'irε za'a daa boi la n apulε
wa puan.

##
Mam daa obe apulε la ba'asε la, mam gorege ti n
tɔgε bo m ma. Amaa a daa ka boi bilam!
Mam bisε tumam ze'ele zi'an kiŋε na la, amaa mam
ma la n pugera da aka boi bilam.
Mam bisε zuɔ la gɔbega za'a. Amaa ba daa ka boi
yεnuuren. “Yamam nyε mam ma?” Pɔgesesi n kooseri
nyubemeto yεnuuren la ti mam daa soke. Ba puti'ira
da aka lebe bilam. Mam pɔsε kεla.

##
La po'e fii, ti pɔka kayima gurε mam
nu'o tari mam paε bɔbese'ere ti n
kɔntaaba me lagum bɔna.
Budadaagelε n tari tεεŋa n pire paε
n soke yeti, “Fum yu'urε de la beni,
budibela wa?”
“E-ta-bo,” Mam keli gee lebese
se'em ŋwana.

##
La ana mam suure puan wuu ba
tugum lagum kɔɔsa la kɔma da'a
wa puan. Mam go'e kaasega gee
limese zi'an woo ti n zi'im waa nyε
ti nεra da kɔma la n boi deo la puan
la.
La pugum ka yue, ti pɔka k0 na
nyɔkε bia ayima.
“Mam n de mina n wan tagelε ti ba
wan tari kiŋε,” mam puti'irε ti'isegɔ
n bala. “La pa'alε ti, mam ka le kule
yire me n bala!”
Mam pɔsε kaasega le yε'εsa.

##
Mam daa wum ti burawagelε la n
tari tεεŋa n pire paε la n boi bini
yεta ti, “Etabo la bεε?” Ti mam
kaasε gaŋε bala.
“Amaa mam ka boti ti n doose fu
kiŋε!”
Mam si'ina. Mam daa zɔ fɔregε a
zi'an.

##
Mam ma la n pugera n wum mam
yu'urε, ba kãbelε k0 la deo la puan
na.
“Etabo, Etabo!” Mam ka bu'uri kɔa
la n yi la.
La daa de la m ma.

##
Mam daa isegeri ti n bobege m ma,
mam pugera daa yeti, “Etabo,
tumam eeri ni fu mε ti tu dikε fu
dɔgum daarε bo'olum wa bo fu.”
Ti a daa foe alopere n de sangbanε
nyagera pilu pilu, tanpɔɔ kãtε puan.
“La de la fu dinε!” eŋa yele ŋwana.

##
* License: [CC-BY]
* Text: Timothy Kabare, Ursula Nafula
* Illustration: Catherine Groenewald
* Translation: Samuel Awinkene Atintono
* Language: gur
