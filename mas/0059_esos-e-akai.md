# Esôs é Akai

##
Óre apá áâ enkití títo
Akai, náa kéírrágie apá
ng'otonyé méírurayú te
esôs.
Enkanáshe é ng'ótónyé
apá náítobirúá enâ sôs
te oó imbenék ó oltúkáí.

##
Kéáta inâ sôs emúá
píle, empûs ó enanyóri.
Képaásha o kúlie sósi
naáata ng'óto Akai te
áji.

##
Óre aulúó é enkáng oó
Akai náa kétoyíó,
néírowua nétií isóito.
Náa kétíi inkólupaní,
ilkendín ó ilasûr.
Káke eitú áíkata éôny
Akai kuná kúkuní tórrok.

##
Néjo ng'otonyé, “Ore
enâ sôs náa kérrip Akai
arishíé bátisho.”

##
Óre Akai náa enkéráí
ng'ên.
Néyiolóu enetíi olchórrô
ótaaná lémegut.

##
Néyiolóu enetíi enkáji é
kókó lenyé.
Kélo oshî inkatítin
kúmok aók kulé é
entamés te enkáji é
kókó lenyé.

##
Óre enkolóng nabô
négolikí.
Néípang ajó áló enkají é
kókó lenyé káke eitú
ebayá.
Etapong'óri te oó
ildóínyo.
Néureishóyu Akai.

##
Néton te entonatá ó
orététí aanyú oltung'áni
oretú.
Néírura néíteru
aidetidét.

##
Injí eikunári enkidetídet:
Egíra airrág te esôs
énye. Néíng'orita
enkítok naáíjo kókó
lenyé.
Nényimo enkítok néísho
enkúkúrí natíi kúle é
entamís.
Néjo Akai áítóríoo
enkáíná angamú kulé,
néputúnye te oó injô.

##
Nébol Akai inkonyék
enyéna máákútití.
Óre peê eing'ór
shúmátá, nédol
emótonyî pûs te
shumatá ninyé natíi
olng'ósílá.

##
Óre peê einyotóto Akai,
nélak emótonyî pûs
inaipúko arikoó Akai.
Néírukurukóre
emótonyî.

##
Nébau Akai ewúéji
neórore inkóítoí.
Néítadóyio emótonyî
pûs esôs nanyaányukie
énê Akai.

##
Néjo Akai ádúmú esôs,
nédol irorúát naáíjo ínê
ng'ótónyé.
Néítokí adól olchórro
lémégút laáíjo oloshî
ookúnye enkáré.

##
Néranyakí olmaréí
lénye Akai peê ebayá
áng.
Néyiang'akí enkíné,
népej inkírí eshipakíno
enchúkúnotó te esérianí
é enkéráí enyê.

##
Néton Akai te esôs énye
anyá eshipakíno
oldung'óti lé enkiring'ó.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Leonard Kotikash
* Language: mas
