# Enkolóng e Jumamósi nairówua

##
Óre enkolóng nabô te olápâ lé
tomom aáre, néírowúáju olêng.
Négogong'ú póoki ng'ái. Néjokí
ng'otonyé Síalo, Títo o Kekó,
"mayíéu nádol intáí te embatá é
nanu."

##
Néípang te áji. Néjokí Kéko
inkulíe, "émáapé olkejú."
Néwalikí Síálô ajokí, "kéíróbi
inê". Káke etiáka Titó, "mmê
peê kípúo áaisómpírâ. Te olóîp
aké kíngurân, te embatá é
enkáré".

##
Étón aké éírówúa te enkíguran é
Libeke te entonatá ó olchaní.
Níking'as áaitayu inamúka, káke
étón aké éírówúa.
Níkintokí áaitayu inkiláni, káke
étón aké éírówúa.

##
Níkintadóíki inkejék atúa enkáré
peê eiropíju.
Níkintokí áasuaakino enkáré.
Káke eitáshala iyíóók enkáre.

##
Néjo Kéko, "óotú émátaar
enkáré, amû imeyíólou áíkata
yíéyiô".
Níkiaar enkáré, níkisompíra,
néítu kintokí áaduaaya
enkolóng.

##
Óre peê edoyíó enkólong,
níkinteru áaning enkijápe.
Níkipukú te enkáre áaing'oru
inkiláni.
Kóreê dúóó inkiláni âng?

##
Níkitalú te áborí ilkeék.
Níkitalú te entîm.
Níkitalú te póoki wúéjî.

##
Óre te embatá ó olkejú, nétií inkíshu náagirá
áadaa áanya inkújít.
Néshumúnye Sóíla, Titó ó Kekó áaing'or
inkíshú. Néduáya entóki nadó nanyáíta
enkíteng. Néjo Sóíla, "einosíta enkíteng
entapúkái nadó".
Néwalikí Kéko ajokí, "mmê entapúkái, enkilâ
inó".

##
Nékidol áí kíténg nányáíta entóki pûs.
Nébuaku Titó ajó, "enkilâ áí idía!"

##
Nékishukó áng míkíaata inkiláni,
kinkiríkira te enkíjape.
Nékinchír áajo, "inkíshú
náainosâ inkiláni âng."
Káke íjó kétonyorráyie yíéyío?
Óre ínâ kátá aké, néírowúáju
iyíóók iltúlî, némé te enkárakí
enkolóng.

##
* License: [CC-BY]
* Text: Nombulelo Thabane, Tessa Welch
* Illustration: Wiehan de Jager
* Language: mas
