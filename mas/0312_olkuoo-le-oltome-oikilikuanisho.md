# Olkúoo lé oltómé oikilikúánisho

##
Kéyíólo iltung'aná áajo
kéata oltomé enkumé
náádó.

##
Káke óre apá náa
kéídorrop náa sápuk
enkúme ó oltómé.
Kényaányukie enamúke
te empólôs é enkomóm
enyé.

##
Néiní olkúoo lé oltómé
oikilikúánisho.
Néíkilikuanishóre
inkukúni pookí.

##
Néíkilíkuan olmeút
ajokí, “Káínyoo peê
iyáta emúrt náádó?”

##
Néíkilíkuan emûny
ajokí, “Káínyoo peê épî
emowúó íno?”

##
Néíkilíkuan olmakáu
ajokí, “Káínyoo peê
iyáta inkonyék naadô?”

##
Néíkilíkuan olkinós
ajokí, “Káínyoo oshî
ényá olkínos téípa?”

##
“Míntóki aikilikuanishó
aikó néjia!” néjokí
ng'otonyé.
Nélo aing'uáá etagoré.

##
Káke etiáka olkúrrûk
ng'ên, “Túsujúáki
olkejú.
Óre téíne náa ídol
entóki nányâ olkínos
téípa.”

##
Nésuj olkúoo lé oltómé
olkúrruk ometábai
olkejú.

##
Négiróo oséyíáí
ometábai emárti ó
olkejú.
Néíng'or enkáré.
Kóreê olkinós?

##
“Héllo,” néjokí osoít ótií
embátá é emárti ó
olkejú.
“Héllo,” néwalikí olkúoo
lé oltómé.
“Ékíndim atóliki endáa
oshî nányâ olkínos
téípa?”

##
“Írrugoyú peê ááliki,”
néjokí osoít. “Tádoi,
tádoi …”
Néírrúgo olkúoo lé
oltómé aló abóri,
ometába ánaa …..

##
“Néyietu!” Etíi enkúme
énye ilálá lé olkinós.
“Ékinya olkínós aitaá
endáa e téípa!”
néíshiráki olkúrrûk.

##
Nétonáa kúrum olkúoo
lé oltómé te oó inkejék
néyiatáa, néyiatáa,
néyietáa.
Káke eitú eing'úéki
olkínos.

##
Néyieta enkúme é
olkúoo lé oltómé,
néyieta, néyieta
ometábâ ánaa ….
“Duufff!” nébatata te
enkóriong.

##
Nétalá endáa enyé e
téípa, nédeenyári
olkínos ajíng atúa
enkáré.

##
Néíng'or olkúoo lé
oltóme enkumé enyé.
Mélíoo enéíting'ie.

##
Kéadó olêng néaku
kéídim aitáyu
ilnganayíó te
enchumatá ó olchaní.

##
Néísuj kewán te enkáre
te enkatá náírowua.

##
Óre ometábaikí táatá,
kéáta iltómia inkáík
naáado naáasishóre.

##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Translation: Leonard Kotikash
* Language: mas
