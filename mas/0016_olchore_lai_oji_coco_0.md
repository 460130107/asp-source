# Olchoré láí ojî Coco

##
Óre apá ará kití, náaishô
olénkapú enkíshóórotó sídáí
olêng. Náaishô olkití día.
Óre ínâ olóng nayáu áng,
náshípa olêng, amû átáyíóló ajó
ánóto olchoré odúpa.

##
Náajokí olénkapú peê adung'oki
enkárná.
Nájó Coco.
Náaikilíkuan olénkapu peê
aishoó ínâ árná. Nájóki, te
enkárakí kényaányukie "cocoa"

##
Náíkilíkuan olénkapú tenáa ké ninyé aké eáta.
Náajokí, kéáta likái onyaányukie.
Nálo adól.

##
Óre peê édôl Coco olaláshe,
néshipa olêng.
Néítutûm ilúkúny énaa iloshî
oányaita ilomón.

##
Náomón olénkapú peê áaishó
mataramáta pokíra aáre.
Náaishô. Néjo peê aramát
aitobirakí.
Népuo lelô díéîn boó áaiguran.

##
Óre peê elusóo ilápaitin kumók,
nébulu lelô díéîn áaku sapúki.
Néaku imáídim ataramáta
ópeny.

##
Nélotu olénkapú ayá olikái día.
Néíng'uarí Coco.
Óre peê eyáí olaláshe,
néísinánuo Coco olêng.
Nétiu énaa káagirá aikilikúán
ajokí, "káínyoo peê itaasá ínâ?"

##
Népal endála.
Néany kiriamári áapuo óng'átá.
Nétií inkólóng'i náanya Coco
endáa kití olêng.
Nányamálu siî nanú olêng.
Náíng'oru enáíkó peê arét Coco.

##
Óre nabô oléng, néparán iyíóók olénkapú.
Óre peê aníng éírô, nálo enetíi.
Káke óre éítû abáíki náning ildíein edalá, ébúákítâ.

##
Nédala, néípirrâr Coco ó
olaláshe lenyé te dúkuya nánú.

##
Nádol ajó etishípe Coco peê
etumó ó olaláshe lenyé.
Náláu ajó ké ing'áí áíter airorokí,
ké olénkapú láí arashû ké Coco.
Náyíólou ajó kényorráa táatá
Coco máíriamari áapuo áaipirrar
te ong'atá.

##
* License: [CC-BY]
* Text: Ursula Nafula
* Illustration: Ursula Nafula
* Language: mas
