# Eneikuná enkálaóni peê eitajéu entúrkulúo

##
Enkolóng nairówua te
átua entîm nátóyíó.

##
Néítu éôk enkálaóni
enkáré te oó inkólóng'i
kumók.

##
“Káyieu olkitong'áti lé
enkáré, odóú ata te
embeneyíó.”

##
Káke etoyíó siî nínye
enkóíleélio.

##
“Tenámátúm enkáré,
náa káye,” néíshir
enkálaóni.
“Kálo olkejú
látóníng'óyie.”

##
“Ékinap olkéju ayá,"
nélikí kárbobó ng'ên.

##
Káke kéáta enkálaóni
enkuré naléng.
“Káye tenámaok
enkáré.”

##
Nélo enkálaóni aing'orú
olkejú….

##
Nédung atúa inkújít
naátoitô, nédoóyo te oó
inkeék náatoitô….

##
...ometóning'o ilopír lé
enkáré narúko.

##
Néng'obu enkálaóni
enkáré nairóbi.

##
Néshipa naléng.
Néítu édôl olópíró lé
enkáré elotú.

##
Nényok enkálaóni ajó
áíbung inkújít.
Káke ewá enkáre.

##
“Éntaretúóki.
Éntaretúóki siî aké.”

##
“Tásiokí, tákedo," néjokí
entúrkulúo náíbor,
éíbúng'ítâ olng'ósílá te
enkutúk énye.

##

##
“Maló omatíaaki
entúrkulúo ashê. Káton
aanyú omeéu aók
enkáré.”

##
Óre nabô olóng egirá
aanyishó, néponu
inkáyiok áre náata
inaréta oó imotónyi.

##
“Etíi entúrkulúo náíbor
sapúk nálotu oshî enê
aók enkáré,” néjo
enkáyíóní nábo.
“Ékinyâ táatá téípa.”

##

##
“Maishó kunâ ayíok éâr
entúrkulúo náíbor. Káke
kára kití, káa áás?”

##
Óre ínâ kátá aké nédou
entúrkulúo náíbor te
olcháni alotú aók
enkáré.

##

##
Néyiolóu enkálaóni
énáâs.

##
Néípidóki enkejú é
enkayíóni, néony olêng.

##
Néípid enkáyíóní!

##
Néíng'asia entúrkuluo
náíbor néísik aló
eserían.

##
Néíja éíkúná enkálaóni
tenéísho entúrkulúo
náíbor enashê te
enkarakí naitajéuo.

##
* License: [CC-BY]
* Text: Kholeka Mabeta, Judith Baker
* Illustration: Wiehan de Jager
* Translation: Leonard Kotikash
* Language: mas
