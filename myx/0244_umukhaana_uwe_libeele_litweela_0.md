# Umukhaana uwe libeele litweela

##
Aabawo khaalekho, yabawo
umusaani mutweela,
uwamenyatsaka n’umukyelama
weewe nga amukana naabi.
Shifukhu shitweela,
waakyeendakakho waatsya mu
shisaali. Nga ali mu ntsila atsya,
waakanana umukhasi,
umunyelele, umuleeyi, luundi
nga umukhaana umumiliwu
naabi.

Nga nio alimuboonekho,
waamusiima. N’umukhaana
naye waafukiilisilawo.
Ne shonyene waamuboolela ari,
niye alikho libeele litweela
lyonyene.

##
Kila alomela umusaani ari atsye
ingo, akhalekho umukyelama
weewe libeele, areere
amurekho. Aryo nio nga
wabeelekho kamabeele kabili,
bayilane.
Aryo waakhuula tsindimo
weelayo ingo, waabukula
kumubano, waakwiila umukhasi
weewe uyo, waamukhalakho
libeele khaangukho.

##
Waatimaka weelayo mu shisaali
isi alekhile umukanwa weewe
isi anyoolile.
Ne nga mbaawo isi amubonela
ta. Kila akukuula lisiina lyeewe
ni kamaani keene, ne nga buli
aandu aasilile busa.
Lwanyuma waawulila likono nga
liloma liri, “Shiina kila
wikhuunga? Iwe s’umanya uri
uli mu shisaali sha Musaambwa
kwa libeele litweela?”

##
Umusaani n’awulila aryo,
waatikhula tsindimo weelayo
ingo, nga lisasi...
Ne shonyene ndi waanyoola
umukhasi weewe nga nio
alifwiile.
Kumutaambo kwaamubeela
mukali naabi lweesho sheesi
akholile, shaakila naye waafwa
na khufwa.

##
* License: [CC-BY]
* Text: Cornelius Wekunya
* Illustration: Rachael Napagi
* Translation: Cornelius Wekunya
* Language: myx
