# Mukhaye

##
Khaalekho khusyalo
Lunyo,mwamenyamo umusaani
Donga nu ‘mukelema weewe
Mukhaye.
Baaba ni babaaana
basesaaba,boosi nga bakhaana.

##
Mukhaye nahesa sisombo sye
kumusaafu. Donga wamurisirisa
ari “I we nga wasaaliile
umukhaana lundi nga
khukhonye.
ne inga wasaaliile umusinde
ndikhukholeela kamayiiya
kamakali”.

##
Imbuka niyoola iye
khusaala,Mukhaye watsa
wo’mukangi usalisa. Umwana
kane abe umukhana namwe
umusinde?

##
Asaala umusinde nu’mukhaana
-Bakhwaana! Watwikha
umusinde Mukhwana ne’
umukhana Molongo.
Buli isi alooleeleela Mukhwana
afunatsaka kumwikhoyo.
Ne uli alola khu Molongo
wawulila kumutambo.
Wambaasa ,wakhalawo
khukhola sindu sitwela.

##
Mukhaye walekha Mulongo
nu’mukangi amuloleelele,niye
wayila Mukhwana isi umusetsa
weewe..

##
Nikumwikhoyo kumukali
Mukhaye wokesa Mukhwana
paapawe.
Donga ikhoya lukali nalundi
walanga besikuuka boosi
khukhwikhoyele khusalikha
khwomwana weewe uwesinde.

##
Mukhwana atsowa wikela
umusoleeli umulayi.Mulongo
ninaye atsowa wikela
umukhana umulayi.

##
Sifukhu sitwela,inga Mukhwana
ali khukhwayiisa tsikhafu tsa
paapawe,waboona umukhana
umumiliyu pye!
Wilomela ari ”uyu niye
umukhana isi ngana khuyila.”

##
Ne namulomela ari amuyile nga
umukelema weewe,Mulongo
wimba kumwenya kuno:
“Mukhwana wefwe,Mukhwana.
Basaala umukhaana
,Mukhwana.
Bamulekha khu lwanda,
Mukhwana.
Nebasaala umusinde,
Mukhwana.
Bareera mungo
muno,Mukhwana.
Iyeeyi yaakwa,Mukhwana.
Ikindi yakwa, Mukhwana.”

##
Sino syakholekhatsaka
kimilundi kimikali.
Mukhwana samanya
syekhukhola ta.
Isyaamamo watsya isi maayiwe
Mukhaye.Wamuboleela
ari.”Natuyiile umukhana
umumiliyu.
“Ingana abe umukhasi wase.
Ne buli imbuka isi
mureberakho,imba kumwenya
mutwela ukwo.”

##
Sisyamwiyangisa,
Mukhaye wamuloma ari”syesi
umukhana imbakho
syangali.Niye umukooko
woowo.Mwasalibwa bakhwana.
Paapawo akana umusinde
akhuba umukhana ta.
Nasiryo nalekha umukooko
woowo isi umukangi
,nakhuleera iwe isi paapawo”

##
Nga Mukhana waboolele
paapawe bibyabawo,asibona
nga wakhola buubi.Walanga
Mukhaye bombitsana batsa
wo’mukangi khurusayo
Mulongo.

##
Inga Molongo woleele
ango,paapa ni basakhulu be
musifwo isyo,beera imbusi
bakhola kimisiiro
kyekhutubaasa Mulongo ni
bawandaye boosi musaafu

##
Kumwiko kukwiraho,Mulongo
wakhwaalikha khumusooleeli
uwo’muyinga khu syalo isyo.
Aaleela buyindifu ni
kumwikhoyo kumukali mungo
mwabwe.

##
* License: [CC-BY]
* Text: Matthews M Wanga
* Illustration: Wiehan de Jager
* Translation: Fabian Wakholi
* Language: myx
