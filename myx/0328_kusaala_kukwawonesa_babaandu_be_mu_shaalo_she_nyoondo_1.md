# Kusaala
kukwawonesa
babaandu be
mu shaalo she
Nyoondo
Karen von Wiese, Beryl
Salt, Muhdni Grimwood
and Barbara Meyerowitz

##
Mutuwa abe amenya mu shaalo she
Nyoondo. Lwaba lutweela, waatsya
kameetsi n’umusaani weewe
Mataaki. Nga Mutuwa ashitaha
kameetsi, Mataaki waabona Kha
Wanakhamuuna. Waakhatimisa.
Waatimisa, waatimisa, ne
Wanakhamuuna waamufuura
tsindimo.


##
Mutuwa wetsusa kameetsi,
waakana khuukobolayo ingo.
Waanyukanyuka nga s’abona
Mataaki ta. Kila wakyeenda waatsya
nga amuweentsa. Wakyeenda,
wakyeenda, lwanyuma
waamunyoola nga waakonile mu
bunyaasi, aambi ni shishiili.


##
Mutuwa wesyeenda aambi, ne khaangu Mataaki waara lulwaala khu munwa khuumusilisa.
Aambi ni shiifwo isi baaba, yabawo basaani baasiku isi bakhamaanya ta, nga bali
khuuwolakho. Baaba basutile buyiingo, bufumo ni kamafumo.
Mataaki waamoonyela Mutuwa ari, “Basaani bano baasiku babeefwi. Beetsile khukhwiiba
tsikhaafu ni khukhwoosha shishaalo sheefwe. Khutime ingo khuboolele babaandu beefwe.
Mutuwa ni Mataaki basoota mbolambola besyeendawo, nio baarakikha khuutima khuutsya
ingo khu shaalo she waabwe.

##
Nga bali aambi khukhwoola ingo,
banyoola khootsa waabwe nga
atsya khunyweesa ikhaafu imeetsi.
Mutuwa walaanga ari, “Tima,
khootsa tima. Baasiku balikho
beetsa khukhwiiba tsikhaafu, ni
khukhwoosha shishaalo sheefwe!”
Naye n’aawulila aryo, khootsawe
waasamila ikhaafu, nayo yaarakikha
khuutima ikoboleyo ingo.


##
Mu mbuka ifwiiti iri, Mutuwa
waabona seengewe nga ali
khuulima. Waamulaanga,
waamuloma ari, “Tima, seenge
tima! Baasiku bali khukhwiitsa
khukhwiiba tsikhaafu tseefwe,
booshe ni sishaalo shino!”
Seengewe waabukula imbako,
waayuula n’umwaana abe ali
khuukona, waatima waatsya ingo.


##
Mutuwa ndi waabona kuukawe nga
ali khuukyeenda ayikila ni puunda
yeewe iyaba yaasutile tsibalaayo.
Waamuloma ari, “Tima, kuuka tima!
Baasiku balikho beetsa khukhwiiba
tsikhaafu tseefwe, ni khukhwoosha
shishaalo shino!”
Kuukawe waasuta imiimbo mu
ngaaki, waasamila ipuunda
khuutima khuutsya ingo.


##
Mutuwa ni Mataaki ni boola khu
shaalo, baarakikha khuukukuula isi
buli muundu bari, “Tima, tima!
Baasiku balikho beetsa khukhwiiba
tsikhaafu tseefwe ni khukhwoosha
shishaalo shino.
Be khu shaalo baarya naabi nga
sibamanya isi banyala khukhwiibisa
namwe khuukhola shiina ta.
Tsikhaafu batsibise waheena?
Biilyo byaabwe babibise waheena?
Ni babeene beebise waheena?


##
Mutuwa naye aaba waariire naabi.
Ne washebulila shiifwo isi niye ni
Mataaki baatsyatsaka
khukhwiinyaha. Shiifwo shiilayi
khukhwiibisamo,
shishikhamanyikhile ta.


##
Kila abukula in’goma waarakikha
khuukikhupa: bamu, baamu,
baamu, boomu, boomu!
Kila Mutuwa ababoolela ari, “Ise indi
ni shiifwo mweesi khunyala
khweebisa. Ni munoondekho.”
Aryo wahaamba Mataaki
kumukhono baatsya.


##
Mutuwa ni Mataaki baraangila
bakeenda boola khu kusaala
kuukhuyu nga kuboofu. Babaandu
baabareeba bari, “Lwashiina
mukhureerire ano? Ifwe khunyala
khweebisa ano?”
Mutuwa waaloma paapawe ari,
“Yiitsa ikhwookese.” Kila baniina mu
kukhuyu, baabirira mu khaanya
khafwiiti, khakhaaba imisya we
kuukhuyu. Mutuwa ni paapawe
bawololokha mu khoombe iye
kusaala mukari.


##
Mutuwa ni paapawe baarundula
kumwaanya mu ndulo kwe kusaala
tsana. Babaandu baabwe benjila
boosi mukari mu khoombe ye
kusaala, nga babirira mu khaanya
akho.Baalala khu nibo baatsya
bareera biilyo ni tsoongwe tsaabwe.
Babaandi bareera tsimbusi,
kamakheese ni tsikhaafu. Ne
shishabeyaangisa shaba ndi byoosi
byaweelamo.


##
Inyaanga yaarakikha khuulaambisa,
baasiku baasoota boola khu shaalo
isho, nga antsye amaliha.
Abo babeebisa mu kusaala
baarakikha khuuwulila imbewo
inyifu. Intsala nayo yaabalya. Baryo
beheembelela bari buukosi bunyala
bwaboolakho.


##
Buwaanga bwabonekhela khu
ngaaki khwe kusaala, nga
bumesamesela khu sakya tsakwo.
Lisuusi lyebotoosa lyaniina mu
ngaaki


##
Light flamed from the tree. Fiery
eyes shone from the trunk. Bright
tongues licked the branches. Smoke
curled into the sky.


##
Ne ibulafu baasiku baabona kusaala busa. Baarya nga bayokesa
bari, “Ikwo kuli kusaambwa namaani!” Khu nibo mutweela
wanyoowa khutima, nga elukha. Ukuundi waaloondakho. Babaandi
nabo boongakho mutweelatweela. Boosi baawawo. Musaambo iyo
babaandu be Nyoondo baawonesebwa.


##
Iwe wambaasa uri shiina?
Yaba Mutuwa namwe kusaala
kuukhuyu nikwo kukwawonesa
babaandu be Nyoondo?


##
Kusaala kukwawonesa babaandu be
mu shaalo she Nyoondo
* License: [CC-BY]
* Text: Karen von Wiese, Beryl Salt, Muhdni Grimwood
and Barbara Meyerowitz
* Illustration: Julia te Water Naude
* Translation: Fabian Wakholi
* Language: Lumasaaba

