# Lihaangilwe Lye Lwa Khasesaba Lutweela Lweesi Kumuumu Kwaaburukhila Naabi

##
Lyaba lihangilwe lye lwa khasesaba lutweela, mu mweesi kwa Namayiiya, kumuumu kwe bandula naabi. Buli muundu wewulila buubi. Maayi waakhulakila ari, "Soome, ni Namoome, ni Moshe, ni murure ibulafu mutsye mwinyahe. Singana mwantsikhala mu bikyele byase ta."

##
Nafwe khwaatima khwarura ibulafu. Namoome waaloma ari, "lekha khutsye khu luutsi. Niyo ili ikhunyifu khufuura ano." Soome welamo ari, "Maayi aakhuboolela khuulekha khuusuba mu luutsi ta." Namoome weelamo ari, "Siikane khusube ta, kane khwinyayile busa mu shisiisa shishiili aambi ni kameetsi."

##
Ne khukhwiinyaha "Kasaango" kuli kumulimo kukukyesemulisa naabi, akhaba nga muli mu shisiisa aambi ni luluutsi. Khwanyoowa khweyabulamo tsingaato tseefwe. Ne khweloosela khukhwiwulila isuuya. Lwanyuma khwarusamo tsisaati ni maliinda. Ne khwaarama nga khushikyesemulila busa.

##
Khwaara bikyele byeefwe mu meetsi khuubinyisa. Nio khwehanyakila kameetsi. Khaangukho khwanyakaanyaka kameetsi.

##
Mooshe waaloma ari, "Aso basiya! Lekha khusube! Maayi s'akane amanye ta." Khuryo khwaasuba, khwaasuba, khwaasuba, khwebilila n'inyaanga.

##
Inyaanga yaananikha khuulaambisa, khwaananikha khuunikina imbewo. Ne tsingubo tseefwe yaba tsili waheena?

##
Khwaatsya khwaatsiheentsa mu bisaala. Khwaatsiheentsa mu bisiinyo. Khwaatsiheentsa buli aandu.

##
Ne yabawo tsikhaafu tsitsaba tsaaya bunyaasi bubun'gaaha. Soome wenyusa tsimoni, waaloma ari, "Bona ikhaafu iyo? Ili na shiina mu khanwa mwayo? Namoome weelamo ari, "Ili khuunyaanya shimuli shibesemu.

##
Mooshe weelamo ari, "Sishili shimuli shibesemu ta. Iyo isaati yoowo." Khwaabona ikhaafu ikiindi, nga ili khuunyaanya shishiindu shishiindi sha bululu. Namoome waayokesa ari, "Uyo maliinda wase!"

##
Khwaloota ingo, nga khuli mu ndoobe tseefwe, khunikina busa. Ne shiiri bari khulwe lunyira shonyene ta. Ne yaba tsikhaafu tseesi khwalila. Tsikhaafu tsitsalya tsingubo tseefwe." Ne Maayi s'aashifukiilisa ta. Khaangu kamatakho keefwe kaabila naabi, ne akhuba lwe bukhafu bubwaama khu nyaanga ta."

##
* License: [CC-BY]
* Text: Nombulelo Thabane
* Illustration: Wiehan de Jager
* Translation: Cornelius Wekunya
* Language: myx
