# Uwe
lukyesikyesi
ukhaanyalisa
khukhwiwonesa
umweene ta

##
Aabawo khaalekho, yabawo
umusaani mutweela
uwambaasatsaka ari basooleli
bali ni kamakyesi khufuurisa
basakhulu. Ni khu shifukhu
shitweela webuyilila umukhasi
weewe ari niye ali uwe
kamakyesi khuuminya paapawe
umurye.
Abe angaba nga umukhasi we
aakhakakho naabi
khuumukhaandisa, umuseetsa
waalekha khushifukiilisa ta.


##
Kila khu shifukhu shitweela, nga
umukhasiwe waakyeniyiilekho
basaali beewe, waboolelakho
paapawe nga umusaani we ni
elaanga khuuba uwe kamakyesi
khuuminya niye umusakhulu.
Umusakhulu waaloma
umukhaana we akoboleyo
areebe umuseetsawe oba nga
ashiin’gan’gasa ilomo iyo.


##
Umusaaniwe ndi waasiindikha
umukhasiwe khuukhaka
paapawe amukoyele kamalwa
khukhwaama mu namufeeli
amuyilile


##
Paapa w'omukhaana waatsekha
butsekhi, lwekhuuba mbaawo
shishimeesa shishinyala
shaama mu namufeeli ta. Ne
lwanyuma waasiindikha
umukhaana weewe
khuukobolayo ni buurume isi
umusaaniwe ari waafukiilisile
khuukoya kamalwa
khukhwaama mu namufeeli, ne
nga kaalulile, uwiitsa khuusuta
akhaba umuseetsa namwe
umukhasi ta.


##
Umusaaniwe wenyoola nga
lukyesikyesi lweewe lweboyile,
lwekhuuba shibala shilimo
baseetsa ni bakhasi bonyene.
Khukhwaama lulweenelwo,
waafukiilisa lusimo lwe bakhale
lululoma luri, “Kamayi
sikatsowa kaleeha kafuura
kumurwe ta.”


##
Uwe lukyesikyesi ukhaanyalisa
khukhwiwonesa umweene ta
* License: [CC-BY]
* Text: Cornelius Wekunya
* Illustration: Joshua Waswa
* Translation: Fabian Wakholi
* Language: Lumasaaba
