# Bana ba kerese

##
Kgale kgale go be go na
le balapa le lengwe la
go phela ka thabo.

##
Ba be ba sa kgopišane.
Ba be ba thuša
batswadi ba bona ka
gae le kua mašemong.

##
Eupša ba be sa
dumelelwa go ba
kgaufsi le mollo.

##
Ba be ba swanetšwe ke
go dira mešomo ya
bona bošego fela.

Ka gobane ba be ba bopilwe ka kerese!

##
E fela, e mongwe wa
bašimanyana o be a
hlologela go bona
letšatši.

##
Ka letšatši le lengwe
tlhologelo ya gagwe e
ile ya tla ka maatla.
Bomorwarragwe ba ile
ba mo lemoša...

##
Eupša go be go šetše
go senyegile.
O ile a tologa mo
letšatšing le le fišago.

##
Bana ba kerese ba ile
ba kwa bohloko go bona
yo mongwe wa bona a
tologa.

##
Eupša ba ile ba dira
maano. Ba ile ba tšea
lekwate la kerese ye e
tologilego gomme ba le
bopa go ba nonyana.

##
Ba ile ba tšea
morwarrabo wa
nonyana ba mo iša
godimo dimo kua
thabeng.

##
Ge letšatši le hlaba, o
ile a fofela godimo a
opela ka fase ga tlhabo
ya letšatši.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Maphokane Mapule Mohlamme
* Language: nso
