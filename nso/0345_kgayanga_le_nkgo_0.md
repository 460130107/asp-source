# Kgayanga le nkgo

##
Khayanga o be a dula le batswadi
ba gagwe. Lapa leo le be le phela
ka lethabo le lerato. Batswadi ba
Khayanga ba ile ba hlokofala ge
Khayanga a nale mengwaga ye
lesome.

##
Khayanga o ile a ya go dula le koko
wa gagwe, Rosa. Koko Rosa o be a
lokile e bile a rata Khayanga, efela
o be a godile kudu ebile a hlaka.

##
Khayanga o be a fela a etela
mabitla a batswadi ba gagwe
gomme a ba botša ka mohlako wa
gagwe.

##
Ka tšatši le lengwe o rile a le gona
kua mabitleng, nkgo ye botsana ya
tšwelela mo mabitleng ao a
batswadi ba gagwe!

##
Nkgo yeo ya thoma go opela košana
ye bosana yao gomotša. Khayanga
o ile a kwa gore lentšu leo le
opelago ke la mohu mmagwe.
Košana ya re;

##
Khayanga, ee, Khayanga!
Ngwana wa rena wa morategi!
Gao tee, morategi!
Tšea nkgo ye, morategi!
Oe rwale gohle mo o yago, morategi!
O tle o gomotšege, morategi!

##
Khayanga o ile a rwala nkgo gohle
mo a yago. A robala le yona, a
sepela le yona. Nkgo ya mo thuša
go kwa lerato le hlokomelo ya
batswadi ba gagwe

##
Ka tšatši le lengwe, Khayanga o rile
a ya go kga meetse nokeng ka nkgo
ya gagwe, ya wa ya thubega!
Pelo ya Khayanga le yona ya
thubega ka wona motsotso oo.

##
Khayanga a topa dikgapetlana tša
nkgo a di swara ka matsogwana
gomme a opela are;

##
Mme le Tate,
Lea bona nkgo e thubegile.
Nkgo yeo le mphileng.
Ke direng, Mme le Tate?
Nkweleng bohloko le mpontšheng seka le nthuše.
Gore le sa nale nna.

##
Khayanga a kwa lentšu la mmagwe
lere; "Ngwana rena, topa
dikgapetlana tšeo di šetšego.
Ekga meetse ka tšona o hlape
maoto. Ge o fetša o tswalele
mahlo."
Khayanga o ile a dira bjalo gomme
ka pelapela nkgo yela ya go
thubega ya loka gape!

##
Khayanga a tšwela pele ka go rwala
nkgo ya gagwe gohle mo a yago.
Mo a fetago, batho ba botšišana,
"Naa ke nkgo ye bjang ye?"
Ka thušo ya nkgo yeo ya gagwe,
Khayanga a hwetša tšohle tšeo a di
nyakago.

##
Ka thušo yeo ya nkgo,
Khayanga a tseba gore batswadi ba
gagwe ba mo hlokometše, le gore
ga go selo se sebe seo se ka mo
diragallago

##
* License: [CC-BY]
* Text: Ursula Nafula
* Illustration: Catherine Groenewald
* Translation: Motlhago Sara Mohale
* Language: nso
