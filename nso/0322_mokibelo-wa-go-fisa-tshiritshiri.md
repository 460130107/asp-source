# Mokibelo wa go fiša tšhiritšhiri

##
E be e le ka kgwedi ya
Manthole, e le Mokibelo e bile
letšatši le fiša ka kudu.

“Bontle, Mpho le Lerato,
sepelang le ye go raloka!Gwa
realo Mma go rena.” Ga ke le
nyake kgaufsi le nna.”

##
Re ile ra tšwa ka ngwakong re
kitima.
“A re yeng nokeng” gwa realo
Lerato. “Kua nokeng go tloga go
fodile”.
“Eupša Mma o il a re botša gore
re se ka ra rutha ka nokeng”
gwa realo Bontle.
“Re ka se ka ra rutha” gwa
araba Lerato. “Re tla raloka mo
morithing kgaufsi le meetse.”
Eupša go raloka dibeke go a
lapiša, le ge o ka ralokela ka
fase ga mehlare kgaufsi le
noka.

##
La mathomo re ile ra ntšha
dieta tša rena.
Eupša re be re sa hwa ke phišo.
Gomme ra apola dihempe le
dikhete tša rena.
Le ge go le bjalo re e swa ke
phišo.

##
Re ile ra tsenya maoto a rena
ka meetseng go re a fole.
Ra thoma go gašana ka meetse.
Ka pelanyana re be šetše re
thapile go thapa ka meetse.

##
"E tlang! A re rutheng", gwa
realo Mpho. "Mma a ka se
tsebe”.
Re ile ra rutha ra lebala le go
lebelela nako.

##
Letšatši le be le šetše le thoma
go sobelela, e bile re thoma go
kwa le go tonyanyana.
Diaparo tša rena di kae?

##
Re ile ra di lebelela ka fase ga
mehlare.
Ra lebelela ka sethokgweng.
Re di nyakile gohle.

##
Go be go na le dikgomo kgaufsi le noka, di
iphsina ka bjang bjo monate.
Bontle o ile a lebelela godimo. "Lebelela kgomo
yela! Ke eng seo se le go ka gare ga molomo
wa yona?"
“E ja letšoba le le khibidu” gwa realo Lerato.
“Ga se letšoba le le khibidu” gwa goelela
Mpho” Ke hempe ya gago”

##
Ra lebelela kgomo ye nngwe gape. Yona e be
sohla selo se botala bja legodimo.
“Ke malethekana wa ka!” gwa goelela Bontle.

##
Re boetše gae re apere
marokgokgwana a ka fase fela,
re thothomela. Re be re sa
thothomedišwe ke go kwa
phefonyana fela.
“Ke..ke… ke dikgomo,” re bolela
ka sello. "Dikgomo di jele
diaparo tša rena”.
O gopola go re Mma o ile a re
kgolwa?
Ka pelanyana maragonyana a
rena a be a le boruthu. Eupša
borutho bjo e be e se bja
letšatši.

##
* License: [CC-BY]
* Text: Nombulelo Thabane, Tessa Welch
* Illustration: Wiehan de Jager
* Translation: Maphokane Mapule Mohlamme
* Language: nso
