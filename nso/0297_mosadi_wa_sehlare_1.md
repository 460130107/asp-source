# Mosadi wa sehlare

##
Kgale, kgale go be go na le monna yoo a be go a a le dilo dintši, a humile le dinala, polase
ya gagwe e le ye kgolo e bi le e nonne e na le dikgomo, dinku le dipudi.
Ge a tšofala, o ile a thoma go nyama ka ge a be hloka selo se se tee fela. O be a se na
mosadi.

##
Ka letšatši lelengwe ge a be a eme
ka fase ga mohlare, o ile a tlelwa ke
kgopolo e botse.
Ge ele go re ga a kgone go ba le
mosadi, a ka upša a itirela yena.

##
A thoma go bereka a betla mosadi a
šomiša kutu ya mohlare.
Ge a feditše go betla sehlwaseeme
sa mosadi se se botse, a se kgoma
mahlo gomme a phela.

##
Ka nnete e be e le mosadi yo
mobotse yoo a sa ka go a mmona.
O ile a ya fase ka matolo, gomme a
mo kgopela go re e be mosadi wa
gagwe.

##
O ile a mo fa rokwana ya mebalala,
dipheta le kgare ya mo hlogong yeo
e le go sešupo sa go re ke mosadi
yo a nnyetšwego. O ile a mo agela
ngwako ka mobu le bjang tšeo di be
di le go kgaufsi le kutu ya gagwe.
‘Ke go kgopela selo se setee fela,” a
realo go mosadi wa gagwe.” O se
botše motho go re o tšwa kae.”

##
Go se go nye kae, masogana a
dulago kgaufsi mo motsaneng, ba
i;e ba thoma go belaela, ba re go tla
bjang monna wa go tsfala ka tsela
ye a be le mosadi yo mo botse ga
kakaa na.
Ba ile ba tša tsea sephetho sa go
utswa mosadi yo, ba ye le yena
motsaneng wa gabo.

##
Mokgalabje o ile a kwa bohloko. A
ikwa go re a ka se kgone go phela
ntle le yena.
Gomme a nagana,” Mogongwe ge
nka ba le selo sa gagwe nka se
nyame.
Gomme a romela maeba a gagwe
go re a yo mo nyaka. A mo opelele
gomme a mo tlele le ge e ka eng ya
gagwe.

##
E rile ge ba mo hwetša ba mo
opelela ka mantšwana a mabose a
dinonyana:
Mosadi wa mohlare, mosadi wa
mohlare
O mobotse go phala bohle
Monna wa gagho o re romile
Go re boe le rokwana ya gago!

##
O ile a ba fa roko ya gagwe , ba fofa godimo ga meboto, godimo ga dinoka, ba boela
morago go monna wa gagwe.
O ile a bea roko mo sefahlogong sa gagwe gomme a homotšega ka go nnyane.

##
Fela tlhologelo ya gagwe ga se ya
tloga.
Ka moo a roma maeba a gagwe
gape go re a ye go mo opelela.
Mosadi wa mohlare, mosadi wa
mohlare
Yo mobotse go phala bohle
Re romilwe ke monna wa gago
O re, re mo tlele le kgare ya gago.

##
O ile a swara kgare , gomme a
fegelelwa mosadi wa gagwe yo a le
go kgole ka ga re ga lešaka la
baditšhaba
Ka morago ga lebakanyana, a bitša
maeba a gagwe gape.
Sepelang le ye go yena gomme le
mo opelele
Mosadi wa mohlare, mosadi wa
mohlare
Yo mo botse go phala go bohle
Monna wa gago o re romile
Go re re buše Bophelo bja gago!

##
Ka moo ba boela morago lekga la
boraro.
Ba ile tsorama mo godimo ga
magetla a gagwe. Ge ba fela ba
opela nonyana ye nngwe le ye
nngwe e be kgonyolla leihlo.
Ka ponyo ya leihlo a fetogela go
sehlwaseeme gape.
Matsogo le maoto a gagwe a wa.
Gwa latela le hlogo.
Gomme a wela fase.

##
Ka go iketla,monna wa gagwe o ile
a phšikološetša kutu ya gagwe kua
nokeng.
O ile a mo emiša ka medu ya gagwe
ka metsing.
Ka ge nontšhitšwe ke mobu le
letšatši, o ile a mela matlakala
gape.

##
Ge moya o tšutla, matlakal a ile a
ba le khemo ya kimologo.
Bjalo ka mosadi ge a hlogogetšwe
monna wa gagwe.

##
* License: [CC-BY]
* Text: Southern African Folktale
* Illustration: Jemma Kahn
* Translation: Maphokane Mapule Mohlamme
* Language: nso
