# Tlowana ya go rata go tseba

##
Batho ka moka be ba
tseba gore tlou e na le
nko ye telele.

##
Mehleng ya kgale tlou e
be e na le nko ye
kopana ya go nona.
Bjale ka seeta mo gare
ga sefahlego.

##
Bjale tlowana ya go rata
go tseba ya tswalwa. E
be e na le dipotšišo go
diphoofolo ka moka.

##
E ile ya botšiša Thutlwa:
“Naa goreng o na le
molala o mo telele?”

##
Ya botšiša Tšhukudu.
“Naa goreng lenaka la
gago le na le nhla ye
bogale?”

##
Ya botšiša Kubu: “Naa
goreng o na le mahlo a
ma kubedu?”

##
Ya nyaka go tsibišisa
kudu ka Kwena: “Naa
Kwena e lalela ka eng?

##
“O seke wa tsoga o
botsišitše potšišo ya go
swana bjalo ka yeo!”
gwa realo mmagwe.
Ya tloga e nyenyebetše.

##
Legokobu la mahlajana
la re kapela: “ Ntšhale
morago nokeng. Ke mo
o tla bonang gone
Kwena e ja eng.”

##
Tlowana ya šala
legokubu morago go ya
nokeng.

##
Ya swahla mahlaka, ya
ema leribeng la noka.
Ya lebelela ka meetsing.
Ya re Kwena e kae?

##
“Dumela” , gwa realo
leswika leo le lego
kgauswi le leriba la
noka.
“Dumela”, gwa realo
Tlowana
“Mohlomongwe o ka
mpotša gore Kwena e
lalela ka eng?”

##
“ Inama ke tla go
botša” gwa realo
leswika.
Gape, gape…
Tlowana ya inamela
fase go fihlelela…

##
“Photho!” ya ba nkoya
tlowana eka ganong ya
Kwena.
“Ba tla lalela ka wena!”
gwa realo Legokobu.

##
Tlowana ya tseparela
fase ka maoto a
morago ya goga, ya
goga, ya goga.
Eupša Kwena ya se
lese.

##
Nko ya Tlowana ya
tamologa, ya tamologa,
ya tamologa go fihlela…
“Pooo!” ya wa ka
mokokotlo

##
Kwena ya gagabela ka
meetsing e befetšwe.

##
Tlowana ya lebelela nko
ya yona.
E be e sa bone gore e
felela kae.

##
Nko e be e le ye telele e
kgona le go fihlelela
dienywa mehlareng.

##
Le go ihlapiša ka
mokokotlong.

##
Le go fihla lehono ditlou
di na le dinko tše telele
tša go ba le mohola.

##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Translation: Atteridgeville pilot teachers
* Language: nso
