# Monna yo a dutšego a nnôši

##
Go be go ne le monna yo a bego a
sa nyake go dula kgauswi le
baagišani ba gagwe. Le gona o be a
sa nyake gore mosadi wa gagwe a
etele malapa a baagišani ba gagwe.

##
Ka le lengwe la matšatši o ile a
sepela a ya go aga ngwako
sethokgeng, kgole le mengwako ya
baagišinane ba gagwe.

##
O be a rata go sepela e sale
mesông gomme a boa gae
bošegošego mehle le mehle.

##
Tšatši le lengwe e be ele bošego
kudu ge monna a fihla gae.
Phiri e bone seo a bego a se dira.

##
Phiri ye e ile ya ya go kokota
mojako wa ngwako.

##
Mosadi ye, o be a nagana gore ke
monna wa gagwe, a bula
mojako.Phiri e ile ya mo tabogela ya
mo ja ka pela.

##
Monna, ge a boa ka gae o bone
gore mosadi wa gagwe o jele ke
Phiri. Go be go se selo seo a ka
sebolelago.

##
Dilo tše ka moka di diregile ka
lebaka la gore ga a nyake go dula
kgauswi le baagišani ba gagwe.

##
* License: [CC-BY]
* Text: Carlos Kanembera
* Illustration: Trevor Kellog
* Translation: Little Zebra Books, Phala Gladys
* Language: nso
