# Tšhošwane E Phološa Leeba

##
E be e le letšatši la go fiša la selemo sekgweng sa go ba le komelelo.

##
Tšhošwane e be e feditše matšatši a mantši e se na meetse.

##
"Ke nyorilwe, ke nyaka meetse, le ge e ka ba lerothi go tšwa letlakaleng la mohlare," gwa lla Tšhošwane.

##
Efela le phoka e be e se gona, e omile.

##
"Ge nka se hwetše meetse, ke tlo hwa," gwa lla Tšhošwane. "Ke swanetše go leba kua nokeng yeo ke kwelego ka yona."

##
"Noka e tletše wa go falala. E tlo go rwala," gwa eletša legotlo la bohlale.

##
Efela Tšhošwane e be e nyorilwe kudu. "Ke tla hwa ge nka se nwe meetse." Ka fao, ya sepela go yo nyakana le noka.

##
Tšhošane ya sepela ya feta bjang bjo bo telele godimo ga dithabe tša go oma.

##
E ile ya sepela go fihla e ekwa lešata la meetse. Ke noka! E ile ya kwa maphoto a meetse!

##
Tšhošwane e ile ya nwa meetse ao a fodilego, a noka, lebaka le le telele.

##
E be e thabile kudu gomme e sa lemoge lephotho la meetse leo le bego le tšwelela.

##
Tšhošwane e ile ya leka go swarelela bjang bjoo bo bego bo feta ka meetsing. Efela e ile ya rwalwa ke meetse ao.

##
"Nthušeng. Thušang hle!" ya goelela.

##
"Phakiša, namela," gwa bolela Leeba le le šweu, le swere thabe ka molomong, le thuša Tšhošwane.

##
"Ke tla dula mo go fihla ke kgona go leboga leeba," gwa akanya Tšhošwane. "Ke tla ema go fihla a etla go nwa meetse."

##
Ka letšatši le lengwe Tšhošwane ge e sa letile moo nokeng, gwa tšwelela bašemane ba babedi. Ba be ba swere diketi.

##
"Go na le leeba le legolo le lešweu leo le tlago le enwa meetse mo," gwa bolela yo mongwe wa bašemane. "Re tla lalela ka lona."

##
"Nka se tlogele bašemane ba bolaya Leeba le lešweu," gwa nagana Tšhošwane. "Eupša ke nna yo monnyane kudu, ke eng seo nka se dirago?"

##
Ka yona nako yeo, ke ge Leeba le fofela fase go tšwa mohlareng go tlo nwa meetse.

##
Tšhošwane ya tlelwa ke kgopolo.

##
Ya tabogela godimo ga leoto la o tee wa bašemane bale. Tšhošwane ya loma mošemane kudu ka moo e ka kgonago.

##
Mošemane a taboga. "Mmawe!" a goelela.

##
Leeba le ile la tšhoga gomme la fofela lefelong la go bolokega.

##
Ke ka wona mokgwa woo Tšhošwane e ilego ya leboga Leeba ge le kile la mo phološa kotsing ya meetse.

##
* License: [CC-BY]
* Text: Kholeka Mabeta
* Illustration: Wiehan de Jager
* Translation: Motlhago Sara Mohale
* Language: nso
