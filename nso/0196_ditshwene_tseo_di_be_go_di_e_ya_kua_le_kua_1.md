# Ditšhwene tšeo di be go di e ya kua le kua

##
Batho ba motsaneng wa
mengwako ye mennyane ba be
thoma go nyama. Diphoofolo
tša lešoka di be di e tla
motseng wa bona go ba tshoša.

##
Diphoofolo tše di be eja dibjalo
tša bona tšeo ba di bunnego e
bi le di tšhaba ka bana ba bona.

##
Ba lelapa le lengwe ba ile ba ba
le tharollo go se. Go be go se
boima go hwetša dijo godimo
thabaneng.

##
Hlaga e be e mela ka gare ga
maswika a palegilego. Mehlare
e be e mela modutameng wa
thaba. Batswadi ba thea
mebutla gomme bana ba swara
dinonyana.

##
Ba malapa a mangwe ba
lemoga ka moo lapa la kua
thabaneng le le phela ga
monate ka gona.
"Bophelo ke bjo monate kua
dithabaneng," gwa realo monna
wa go dula thabaneng. "Le
tleng le lena kua thabaneng”.

##
Ka pelanyana malapa a
mangwe a ile tloga a ya go dula
thabaneng. Lelapa le lengwe le
lengwe le ile la hwetša legaga
la go dula mo go le go borutho
e bile go bolokegile.

##
Ka pelanyana bana ba be ba
šetše ba kgona go namela
godimo ga maswika. Le go na
ba kgona go hwetša dienywa
mo mehlareng. Ba ba be ba
kgona go hwidinya mo
mehlareng go swana le
dikgabo.

##
Gannyane gannyane dilo tša
thoma go fetoga. Polelo mo
baneng ya fokotšega ba thoma
go lla bjalo ka ditšhwene ka
kudu. Batho ba bagolo thoma
ba lemoga gore dinko tša bona
e ba tše kgolo le gona meriri ya
bona e be gola ka kudu.

##
Nako le nako ge ba lebelelana
ba be ba lemoga gore meno a
bona ke a matelele. Ba thoma
le go sepela ka maoto a mane.

##
Ba thoma go ba dibopiwa tse
mpšha, tšeo ba sakang ba di
bona motsaneng wa bona. Tše
ke dibopiwa tšeo lehono batho
ba di bitšago go re ke
ditšhwene.

##
Ka nakwana ditšhwene di ile tša
phela ka go thaba. Ba tlogela
go kitimišana le mebutla ba ja
diboko go tšwa mobung.

##
Ba thoma go lebala polelo. Ba apola diaparo tša bona ka
gobane matsogo le maoto a bona a be khupeditšwe ke
meriri e meso.

##
Fela ba be ba gopola gore e be
e le batho Ba be ba fela ba
lebelelana dinko tša bona tše
kgolo gomme bahwe ka lesego.

##
Eupša ba be ba sa le rate
lesego le. Ka moo, ba be
tshelela fase le godimo go
laetša pefelo.
Go na moo dithšwene ga sa ka
tša kgona go phedišana ka baka
la lesego le pefelo yeo di be di
na le yona Lelapa le lengwe le
lengwe le ile la itshepelela go
ya go phela le le nnosi.

##
Ke ka moo le lehono ditšhwene ga di sa phele e le sehlopha se segolo. E fo ba
sehlopha se se nnyane fela.

##
Ditšhwene tšeo di be go di e ya kua
le kua
* License: [CC-BY]
* Text: Southern African Folktale
* Illustration: Benjamin Mitchley
* Translation: Maphokane Mapule Mohlamme
* Language: nso
