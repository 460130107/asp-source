# Nkhumba Ikanizidwa Kuphwando Chifukwa Chopanda Nyanga

##
Kale kale zinyama zanyanga zonse
zinakonza phwando pamwamba pa
phiri, ndipo Nyama zinaitanidwa
kuphwandoli zinali nyama zokhazo
zimene zinali ndinyanga.

##
Ndipo Nkhumba itamva za
phwandoli inaganiza kuti ipita
bwanji kuphwandolo popeza inalibe
nyanga. Ndipange bwanji? Inaganiza
Nkhumba

##
Tsiku lotsatila Nkhumba inaganiza
zo chita. Nkhumba idaganiza
zomata mitengo m'mutu mwake
ndiphula.

##
Ndipo izi zinatheka, ndipo Nkhumba
idayesa yochenjera zedi
italolezedwa kulowa kuphwando
kuja. Koma vuto linali loti phwandoli
limachikila malo adzuwa kwambiri.

##
Ndipo phwando litayamba kufika pa
mponda chimera, phula lija
linayamba kusungunuka ndipo
nyanga zija zidayamba kugwa.
Nyama zanyanga zinali zozizwa ndi
zimene zimachitikazo, ndipo
zinayamba kufunsana mafunso,
kodi uyu opanda nyangayo ndi
ndani? Wabwera bwanji?
Zidafunsana

##
Ndipo Mfumu ya zinyama inalamula,
gwirani Nkhumba imeneyo ndipo
muiponyere pansi, ndipo nyama
zonse zitamva mau amfumuwo
zinachita monga Mfumu idalamulira.
Zidagwira Nkhumba naiponya pansi
kuchokera pamwamba pa Phiri
paja..

Oooo! Go nkhumba pofika pansi
inafika ndi mphuno ndipo mphuno
yake inaphwaphwatika.

##
Zitatero Nyama zidaponya nkhumba
pansi zija zidabwereranso
kukapitiriza phwando, ndiyetu kunali
kubvina ndikumwerera komanso
kudya, Mfumu inaliyokodwa ndi
tchito imene antchito ake anagwira.

##
Ndiye kuyambira lero musadabwe
mukaona Nkhumba ili ndi mphuno
yophwaphwatika.

##
* License: [CC-BY]
* Text: Basilio Gimo
* Illustration: Laura Libertore
* Translation: Nandipha Tatoba
* Language: ny
