# Jinjirin giwa mai ƙwanƙwanto

##
Kowa ya san da giwa tana da
babban hanci.

##
Amma can dauri, hancin giwa
babba ne kuma yana da girma.
Hanci ya yi kamar takalmi saman
fiskarta.

##
Wata rana sai giwa ta aifi wani jinjiri
mai ƙwanƙwanto.
Jinjirin giwar yana da yawan
tamabayoyi ga kowace dabba.

##
Yana mamakin raƙumin daji.
“Don mi kake da dogon wuya” in ji
jinjirin giwar.

##
Yana mamakin karkandam.
“Don mi ƙafonka yake da tsini?”

##
Yana mamakin dorina.
“Don mi kike da jan ido?” jinjirin
giwar yake tambaya.

##
Kuma yana mamakin kado.
“Mine ne abincika na dare?”

##
“Kar ka ƙara faɗin haka!” in ji
mahaifiyarshi giwa.
Sai jinjirin ya yi nisa da ita yana
susar ido.

##
Amma da yake hankaka yana da
wayo sai ya ce mishi: “Ka biyo ni
bakin tabki. A nan kana ganin abin
da kado yake ci da dare.”

##
Jinjirin giwar ya bi bayan hankaka
har bakin tabki.

##
Ya ratsa ciyawa kuma ya tsaya
bakin tabkin. Ya dubi ruwan. Ina
kadon yake?

##
“Ina kwana”, in ji wani dutsi a bakin
ruwan.
“Lafiya lau”, in ji jinjirin giwar.
“Ko za ka iya gaya mini abun da
kada yake ci da dare? ”

##
“Duƙo in gaya maka” in ji dutsin.
“Matso, matso ka ji…”
Jinjirin giwar ya duƙo, har…

##
“Wup!” hanci cikin bakin kado.
“Kado, mi kake ci da dare.”
Hankaka yake faɗi.

##
Jinjirin giwa ya ja, ya ja tun
ƙarfinshi, ya kasa.
Amma kado ya ƙi ya saki.

##
Jinjirin giwa, ya ja, ya ja, ya ja har…
“Dum!” ya faɗi bisan bayanshi.

##
Kado ya ji haushin abincinshi ya
kubce mishi.

##
Jinjirin giwa ya dubi hancinshi.
Bai ga ƙarshen hancin ba.

##
Hancin ya yi tsawo, kamar ya miƙa
shi saman icce ya ciro wani abu.

##
Ya iya kuma ya shaƙo ruwa masu
zafi.

##
Tun daga shi ne, giwa take da
dogon hannu, kuma take amfani da
shi.

##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Adaptation: Plan Niger - Projet NECS - Usaid, avec la contribution du Comité ASL
* Language: ha
