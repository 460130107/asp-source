# Namukhaywa

##
Kudzala kakhulu endzaweni
lesemakhaya lebeyateka
ngekutsi kuse Elunyiko,
kwakuhlala indvodza lengu
Dong'a kanye nemfati wayo
lobekabitwa nga Namukhaywa.
Beba nebantfwana labasitfupha.
Bonkhe labantfwana
bebangemantfombatane.


##
Ngalesikhatsi Namukhaywa
akhulelwe umntfwana wakhe
wesikhombisa, Ndong'a
wamcwayisa watsi,
“Nawungaphindza utfole
lomunye umntfwana
wentfombatane, ngitawuhamba
ngikushiye. Kepha uma
ungatfola umntfwana wemfana
ngitakwentela umcimbi
lomkhulu!”


##
Nasesikhatsi sekukhululeka
sisondzele, Namukhaywa
wahamba wayobona Umbelekisi
wesintfu. Ngabe lomntfwana
utawuba intfombatane nobe
ngumfana?


##
Bekungumfana nentfombatane
- emaphahla! Wetsa lomfana
watsi nguMukhwana,
bekajabule kakhulu ngaye.
Kepha utsite nakabuka
Mulongo, waphatseka kabi.
Wabona kutsi kunentfo yinye
lokumele ayente.


##
Namukhaywa washiya Mulongo
etandleni tembelekisi wesintfu
wase utsatsa Mukhwana waya
naye ekhaya kumyeni wakhe.


##
Bekatfokotile kukhombisa
Ndong'a umntfwana wemfana.
Ndong'a bekajabule kakhulu
wase ubita ummango
wendzawo kute batobungata
kutalwa kwendvodzana
yakhe.Watfokota kakhulu
Ndong’a wabita nemphakatsi
kutojabulela lilanga lekutalwa
kwemntfwana wakhe wemfana.


##
Mukhwana wakhula waba
lijahha lelicotfo futsi naMulongo
wakhula waba yintfombatane
lecotfo.


##
Ngalelinye lilanga Mukhwana
asachuba imfuyo yababe
wakhe, wabona intfombi lenhle
kakhulu. Wakhuluma
nelingekhatsi lakhe watsi, “Lena
yintfombi lengifuna kuyishada.”


##
Kepha nakamcela kutsi
amshade, wahlabela leliculo:
“Mukhwana wefwe, Mukhwana.
So yakhupa omunwa,
Mukhwana.
Nebebula omukhana,
Mukhwana.
Barulaka khulwanda,
Mukhwana.
Nebebula omusiani, Mukhwana.
Barera mungo muno,
Mukhwana.
Iyeyi yakwa, Mukhwana."


##
Kwachubeka kwenteka
ngaleyondlela. Mukhwana
bekangati kutsi enteni. Ngalokoke wancuma kuya kumake
wakhe, Namukhaywa.
"Ngitfole intfombatane lenhle,”
walandsisela make wakhe.
“Futsi ngitimisele kuyishada".
Kepha ngasosonkhe sikhatsi
nangim' mcela, uhlabela liculo
lelifanako.


##
Lokwam' mangalisa,
Namukhaywa watsi, “Loku
lehlabela ngako lentfombatane
kuliciniso. Kutsi ungudzadze
wakho. Natalwa
ningemaphahla. Babe wakho
bekafuna umfana, hhayi
intfombatane. Loko kwenta
kutsi ngishiye umtfwana
longudzadze wakho etandleni
tembelekisi wesintfu, bese
ngibuya nawe ekhaya kubabe
wakho."


##
Ngalesikhatsi Mukhwana atjela
babe wakhe lendzaba, watibona
kutsi bekangenti kahle. Wabita
Namukhaywa base baya
kumbelekisi wesintfu bobabili
kuyolandza Mulongo.


##
Ngalesikhatsi Mulongo afika
ekhaya, babe wakhe kanye
nalabadzala bemmango base
babulala imbuti benta
umsimeto wesintfu
wekuhlanganisa Mulongo kanye
nebanakabo labasikhombisa.


##
Ngemva kwemnyaka, Mulongo
washada nendvondzana
yenkhosi yendzawo leganyile.
Nguye loletsa umcebo Kanye
nentfokoto emndenini.


##
* License: [CC-BY]
* Text: Matthews M Wanga
* Illustration: Wiehan de Jager
* Translation: Mlimi Prince Nhlanhla and Masina
Lindokuhle Richard
* Language: siSwati
