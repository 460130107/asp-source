# Lingangane

##
Pensa bekungumtingeli lomkhulu endzaweni yonkhe
jikelele yase Kalahari. Bekaletsa tilwane letine nyama
lekhuluphele ekhaya kantsi bekawondla kahle
nemndeni wakhe. Pensa bekafuna kubamba inyoni
lebitwa ngekutsi lingangane. Tinsiba temsila
walenyoni betilungele butjoki bakhe. Inkinga
lebekanayo Pensa kutsi bekete lichinga lekuyibamba
lenyoni. Butjoki baPensa bebungandiza emoyeni
njenge nyoni uma nje bekangatfola tinsiba temsila
wale nyoni.

##
Pensa wahamba waya enyangeni
kuyofuna lusito. “Ngicela ungisite
kutsi ngingalibamba njani
lingangane. Ngidzinga tinsiba tayo
ebutjokini bami. Ngingenta njani
kute ngiyibambe?”
Inyanga yaphendvula yatsi, “Hamba
ubase umlilo. Umangabe
letincangozi tibalekela lomlilo, bese
ubamba lencane kunato tonkhe.
Wente ligiba ubeke lencangozi
ngekhatsi kwaleligiba. Itoheha
lelingangane.”

##
Pensa bekangati kutsi lenyanga
nale nyoni bebangabangani.
Lenyoni beyivamise kuvakashela
inyanga. Bebacocelana tindzaba.
“Ngiyakwecwayisa” kwasho
inyanga ngalesikhatsi lingangane
limuvakeshele. “Ngitjele umtingeli
kutsi angakubamba njani. Uma
ubona umlilo esigangeni, kumele
undizele khashana kakhulu kunalo
mlilo. Ngifuna kubona kutsi ngubani
lotoncoba emkhatsini wenu.”

##
Pensa wacala kutingela lenyoni.
Wahlala esigangeni washikisha
tindvuku takhe temlilo. Kwatse
nakuvela intfutfu, waphuphutsela
etjanini lobomile kwase kuvela
umlilo.
Tincangozi lebetisemaceleni
kwemlilo tandiza kepha Pensa
wakhona kubamba intsetse lencane
wayifaka egibeni lakhe.

##
Lingangane alizange likhone
kutibamba nalibona lentsetse
leconsisa ematse kuleligiba laPensa.
Yabono kuncono kutsi indizele pansi
itsatse lentsetse ngalokukhulu
khushesha ngalomlomo wayo
locijile.
Pensa yena weva kukhala
kwelingangane. Wagijima waya
egibeni lakhe. inyoni
beyibambekile!

##
Lenyoni yacela Pensa kutsi
ayikhulule.
“Cha,” kusho Pensa. “Kudzala solo
ngifuna kukubamba. Lamuhla
ungewami! Tinsiba takho titokwenta
butjoki bami bundize emoyeni
njengawe.”

##
lingangane lamemeta, "Uma
ungibulala angeke usatitfola tinsiba
tami, ngoba ngitabe sengifile.
Ngikhulule, ngiyatsembisa kutsi
ngitokunika tinsiba letintja njalo
inyenti ingagcwala."

##
Ngalobo busuku inyanga yatsatsa
bantfu baya emcimbini
wokujabulela impumelelo
yemtingeli Kanye nenkululeko
yelingangane.
Kusukela ngalelo langa, bonke
batingeli labalungile
bayayikhumbula indzaba
yelingangane, baphindze
bayindlulisele ebantfwaneni babo
njengesikhumbuto.

##
Pensa waya ekhaya wenta butjoki
bakhe lobusha. Bantfu bamangala
kakhulu nababona butjoki bakhe,
bababata batsi Pensa sotabaletsela
kudla lokulungile ngoba butjoki
bakhe bentiwe ngetinsiba
telingangane.

##
Ngalobo busuku inyanga yatsatsa
bantfu baya emcimbini
wokujabulela impumelelo
yemtingeli Kanye nenkululeko
yelingangane.
Kusukela ngalelo langa, bonke
batingeli labalungile
bayayikhumbula indzaba
yelingangane, baphindze
bayindlulisele ebantfwaneni babo
njengesikhumbuto.

##
Story notes
In 1998 !Xun storyteller Pensa Limungu (1949 – 2007) sung this
oral tale, accompanied by the traditional Khonga, to Marlene
Winberg who translated it with the help of Kapilolo Mahongo. It
talks about the relationship between nature and people, the
hunter and the hunted. It teaches the audience how the hunter is
dependent on nature’s resources and may not waste it.
The illustrations in this story are from story boards by Marlene
Winberg, interpreted digitally by Satsiri Winberg through
manipulations of the Manyeka Art Collection of paintings made by
San artists.

##
* License: [CC-BY]
* Text: Traditional San story
* Illustration: Manyeka Arts Trust
* Translation: T.w. khumalo, E.i. yende
* Language: ss
