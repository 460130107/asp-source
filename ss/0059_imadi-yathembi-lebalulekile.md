# Imadi yaThembi lebalulekile

##
Ngesikhatsi Thembi
aseseyintfombatane lencane,
make wakhe bekavame
kumlalisa emadini lelihle.
Lemadi lebalulekile lentiwa ngu
anti wa Thembi ngemacembe
empayini.

##
Lemadi beyinemibala lefaka
ekhatsi: umbala logcamile
lopinki, loluhlata salungangane
Kanye naloluhlata satjani.
Lemadi beyihlukile kunawo
onkhe emamadi lanawo make
wa-Thembi endlini.

##
Indzawo yasekhabo Thembi
beyinesomiso ishisa ibuya
inematje.
Bekunabo fecela labanyenti,
tayobe Kanye netinyoka.
Kodvwa Thembi bekangekho
engotini yekulunywa
nguletidalwa letiyingoti.

##
Make wakhe watsi, "Lelimadi la
Thembi lelikhetsekile limvikela
kunome ngabe nguyiphi ingoti.‚Äù

##
Thembi bekangumntfwana
lohlakaniphile.
Wafundza kutfola lapho
kunemtfombo longashoni
wekukha emanti.

##
Waphindze wafundza nekutsi
lipulazi lagogo wakhe
lingakuphi.
Bekavame kuya ayotitika
ngelubisi lwelikamela nagogo
wakhe.

##
Ngalelinye lilanga Thembi
bekangenayo inhlanhla. Wasuka
aya epulazini kagogo kepha
akazange afika.
Walahleka etintsabeni.
Thembi bekasaba.

##
Wahlala ngaphansi kwesihlahla
alindze lusito. Madvutane
watunywa butfongo waphupha.

##
waphupha kanjena:
Bekalele emadini yakhe
lekhetsekile.
Umfati lobekafana nagogo
wakhe bekambhasobhile.
Lomfati wamoyitela wabese
umunika sitja sesigodzi
lesinelubisi lelikamela.
Watsi nakalula sandla sakhe
atsatsa lolubisi, wase
uyaphaphama.

##
Thembi wavula emehlo akhe kancane. Watsi nakabuka
etulu,wabona inyoni lencane leluhlata salungangane isime
egaleni lebelingetulu kwakhe.

##
Watsi Thembi
nakasukuma,lenyoni lencane
leluhlata salingangane
yaphaphisa timphiko yakhomba
Thembi indlela. Walandzela
lenyoni.

##
Thembi wafika
emphambanandlela. Lenyoni
leluhlata salungangane yawisa
siceshana selimadi lebesifana
ncamashi nelimadi laThembi.

##
Asacobonga lesiceshana
selimadi, Thembi wabona
umfanekiso wetinyawo lebekati
kutsi tamake wakhe. Madvutane
wabona lomtfombo wemanti
longashoni lapho bakha khona
emanti.

##
Umndeni wa Thembi
wahlabelela waphindze
wadansa bamemukela kutsi
ubuyile ekhaya.
Bahlaba imbuti,batfosa inyama
babungata kubuya
kwemntfwana wabo aphephile.

##
Thembi wahlala emadini yakhe
lekhetsekile atfokotela licatsa
lelikhulu lenyama letfosiwe.

##
Thembi wahlala lakhe
lelikhetsekile atfokotela licatsa
lelikhulu lenyama letfosiwe.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Zodwa Mnisi, Nontethelelo Ndzinisa
* Language: ss
