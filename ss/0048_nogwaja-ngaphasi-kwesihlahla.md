# Nogwaja ngaphasi kwesihlahla

##
Logwaja bekalele ngaphasi
kwesihlahla.
Lihhabhula lawela phasi lisuka
egatjeni lesihlahla.

##
Kwavakala livi litsi: Baleka
logwaja baleka!
Wavuka ngekuphutfuma
wabaleka ngesivinini lesikhulu.

##
Endleleni wahlangana
nenkhukhu. “Kungani ubaleka?”
kubuta ematjwele alogwaja.
Logwaja atiphendvulele,
“Angati. Ngive intfo iwa
esihlahleni ngase ngiva livi litsi:
Baleka logwaja baleka!”

##
Inkhukhu yavele yatfuka.
Yacala yabaleka ngemva
kwekuva loku bekushiwo
ngologwaja.

##
Bahlangana nenja. Inja yabuta,
“Yindzaba nibaleka?”
Inkhukhu yavakala itsi, “Angati.
Ngive loku bekushiwo
ngulogwaja, naye logwaja akati.
Uve intfo letsite iwa kwase
kwavakala livi litsi: Baleka
logwaja baleka!”

##
Nenja beyimangele ngaloku
leyikuva ngenkhukhu.
Yase yacala yabaleka nalogwaja
nenkhukhu.

##
Bahlangana nelihhashi. Lihhashi
labuta inja, “Yindzaba nibaleka
kangaka?”
Inja yatsi, “Angati name. Ngive
inkhukhu itsi nayo ayati,
logwaja utsi uve intfo letsite iwa
esihlahleni kwase kwakala livi
litsi: Baleka logwaja baleka!”

##
Lihhashi lacala kugijima kanye
nabo.

##
Bahlangana nembongolo
endleleni. Imbongo yababuta,
“Yindzaba nibaleka?”
Lihhashi laphandvula latsi,
“Mine angati."

##
"Ngive loku lokukhulunywe yinja
lapho itsi, nayo ayati kepha ive
lokhu lokukhulunywe
yinkhukhu, nayo inkhukhu ayati
kepha ive loku lokukhulunywe
ngulogwaja lapho logwaja atse
uve intfo letsite iwa kwase
kuvakala livi litsi: Baleka
logwaja baleka!”
Ngaloko neMbongolo yacala
kugijima nayo.

##
Bahlangana nenkhomo.
Inkhomo yabuta, “Yindzaba
nibaleka?”
Imbongo yaphendvula, “Nami
angati."

##
"Ngisandza kuva nge Lihhashi
loku lelitsi nalo alikwati nalo live
ngenja nayo lengati lutfo nayo.
Inja yona ive ngenkhukhu nayo
lengati lutfo yona leve
ngalogwaja lotse uve intfo
letsite iwa esihlahleni
kwavakala nelivi litsi: Baleka
logwaja baleka!”
Inkhomo beyikhatsatekile nayo
yacala kugijima.

##
Letilwane tase tihlanga nelikati,
lase liyababuta, “Yindzaba
nibaleke?”
Inkhomo yaphendvula, “Mine
angati."

##
Ngisandza kuva loku lokukhulunywe yimbongolo nayo
lengati lutfo, nayo ive ngelihhashi nalo lelingati lutfo, nalo
live lokukhulunywe yinja, nayo lengati lutfo yona ive
lokukhulunywe inkhukhu, nayo lengati lutfo naye ive loku
lokuvela kulogwaja lotsi naye akati lutfo kepha uve intfo
iwa kwase kwevakala livi litsi: Baleka logwaja baleka!”

##
Ne likati lacala lagijima kanye
naletinye tilwane.

##
Base bahlangana nemfana
atiihambela ngebhayisikili
yakhe wase wabuta, “Yindzaba
nibaleka?”
Tilwane ngekuhlanganyela
taphendula tatsi, “Asati. Sive
loku logwaja logwaja latsi
akakakuva.Utsi uve intfo letsite
iwa kwase kuvakala livi litsi:
Baleka logwaja baleka!”

##
Umfana wavele wafa insini
wavakala sekatsi, “Li apula
leliwe esihlahleni ngobe
bekunemoya. Ngimi lengitse:
Baleka logwaja baleka!”

##
* License: [CC-BY]
* Text: Phumy Zikode
* Illustration: Wiehan de Jager
* Translation: Khulekani Mabuza, Adam Nkambule
* Language: ss
