# Jakalazi lolambile nemagilebisi lamunyu

##
Kudzala bekuna Jakalazi
lolambile. Bekahamba ehlatsini
afuna kudla.

##
Wefika ensimini yetitselo
lenkhulu lenemagilebisi
lavutsiwe. Wabona sikhehle
semagilebisi silenga egaleni
lelisetulu.

##
"Lawa abukeka amnandzi
ngemphela," asho aticabangela.
Watsatsa tinyatselo letimbalwa
aya emuva khona atewukwati
kuzubela etulu.

##
Emagilebisi bewasetulu
kakhulu. Jakalazi wawa
ngemhlane angakatfoli nalinye
ligelebisi.

##
Jakalazi wavuka waya emuva
kakhulu kunalapho acale khona.
Ngalesikhatsi bekahlose
kuzubela etulu kakhulu.
Wazubela etulu kakhulu kepha
wawa kabuhlungu ngemhlane.

##
Wabuye walinga futsi kepha
wangafinyeleli emagilebisini.
Wachubeka wawa kwaze kwaba
buhlungu umhlane wakhe.

##
Ekugcineni, wagcine waphela
emandla wahamba.

##
Jakalazi bekangakajabuli
nakancane. Wema, wabuka
emuva emagelebisini wase
uyacabanga, “Lamagilebisi
abukeka amunyu impela.”
Wachubeka wahamba.
Besekalambe kakhulu
kunakucala.

##
* License: [CC-BY]
* Text: Kholeka Mabeta
* Illustration: Benjamin Mitchley
* Translation: Nhlapho Sabelo; Nkosi Sizwe
* Language: ss
