# Beyihlala yodwa

##
Bekunendvodza
lebeyingafuni kuhlala
dvute nabo
makhelwane bayo.
Kantsi futsi beyingafuni
kutsi nkhosikati wayo
avakashele
bomakhelwane.

##
Ngalelinye lilanga
lendvodza yahamba
yeyotakhela umuti
wayo ehlatsini
lelibucalu nemiti
yabomakhelwane bayo.

##
Lendvodza beyiphuma
kulomuti wayo njalo
ekuseni iphindze
ebusuku kakhulu.

##
Ngalobunye busuku
lendvodza yafika
ekhaya ebusuku
kakhulu.
Kantsi Imphisi iyayibona
kutsi beyentani.

##
Lemphisi yabese
iyahamba iyonconcotsa
emnyango walomuti
walendvodza.

##
Lomfati acabanga kutsi
indvodza yakhe wavula
umnyango.
Imphisi yamzubela
yamudla.

##
Lendvodza yatsi
nayifika ekhaya layo
yatfola umkayo adliwe
yimphisi.
Bekungekho
lebeyingakusho nayo.

##
Konkhe loku kwenteka
ngobe angafuni
kwakhelana nabo
makhelwane bakhe.

##
* License: [CC-BY]
* Text: Carlos Kanembera
* Illustration: Trevor Kellog
* Translation: Sibongumusa nicholas msibi
* Language: ss
