# Inyanga
nekepisi

##
Sahamba sonkhe saya endalini
yasemakethe.


##
Babe watsengela bhuti tibuko
letinhle.
Make wangitsengela ikepisi
legcame ngembala loluhlata
sasibhakabhaka.
Umntfwana yena watfola liswidi.


##
Endleleni leya ekhaya, kwaba
nemoya lomkhulu.
Waphephula ikepisi yami.


##
Ikepisi yami yabambeka egaleni
lesihlahla lesikhulu lesidzala.


##
Ngakhala kakhulu.
Angitange ngidle nekudla
kwakusihlwa.


##
Ngalobo busuku, kwaphuma
inyanga yabuka ikepisi yami
esihlahleni lesikhulu lesidzala.


##
Inyanga yalinganisela ikepisi
yami. Yamamatseka ijabulile.
Nami kanjalo ngamamatseka.


##
Ngelusuku lolulandzelako
nakuphuma sikolo, make
wanginika ikepisi lensha lebovu.
“Itfunyelwe yinyanga,” kwasho
make.


##
Ngalobo busuku, tsine
nenyanga sagcoka emakepisi
etfu samamatseka.
Besijabulile.


##
Ucabanga kutsi lilanga
liyasidzinga sigcoko?


##
Combela ngifake yiphi ikepisi
lomuhla!


##
* License: [CC-BY]
* Text: Noni
* Illustration: Angie & Upesh
* Translation: Samkelisiwe motha & thabani mhlanga
* Language: siSwati

