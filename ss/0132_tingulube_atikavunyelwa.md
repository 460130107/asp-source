# Tingulube atikavunyelwa

##
Eminyakeni leyendlula, licembu
letilwane letinetimpondvo
tancuma kutsi tibe nemcimbi
lomkhulu etulu etintsabeni.
Tamema tilwane
letinetimpondvo kuphela.
Letinye betingakavunyelwa.

##
Ngalesikhatsi ingulube iva
ngalomcimbi, yacabanga yatsi,
"Anginato timpondvo. Ingabe
ngitawenta njani?"

##
Ngelilanga lelilandzelako,
ingulube yaba nelichinga.
Yabona kutsi inamatsisele
timpondvo tayo ngemafutsa.

##
Lelichinga lengulube lasebenta
nayo yativela ihlakaniphile
nayivunyelwa kutsi ingene.
Inkinga kutsi lomcimbi
wawusedvute nelilanga.

##
Lekhatsi umcimbi sewucala
kushisa sewumnandzi kakhulu,
sinamatselisi setimpondvo
tengulube sacala kuncipilika.
Letilwane letinye tetimpondvo
tamangala kakhulu. "Ngubani
loya longanatimpondvo? Uteleni
lapha?" tabutana tilwane.

##
Inkosi yetilwane yatilawula
yatsi, "Bambani leya ngulube
niyiphosele phansi
emhlabatsini."
Tayibamba ingulube tayiphosa
phansi emhlabatsini.

##
Awu ingulube lehluphekile!
Nayiwa yashaya phansi
ngemphumulo. Imphumulo
yayo yafacaka yaba sipatalala.

##
Ngaloko-ke kungamangalisi
nanibona sipatalala
semphumulo yengulube,
kungoba kwasukela ngaleso
sikhatsi.

##
* License: [CC-BY]
* Text: Basilio Gimo
* Illustration: Laura Libertore
* Translation: Mbebe Mmapula, Nimorundsini Sibongile
* Language: ss
