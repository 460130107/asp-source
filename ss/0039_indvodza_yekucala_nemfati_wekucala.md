# Indvodza
yekucala
nemfati
wekucala

##
Kadzeni umhlaba usemusha, tintsaba
letinkhulu timbonye umhlaba njengengubo,
kanye netihlahla letindze letifinyelela
esibhakabhakeni.


##
Kulomhlaba, bekunelichibi lelishonako
lelimnyama, litfulile libuye libandza.


##
Ngaphantsi kwalelichibi
bekunetinyoka lembili. Lenye
yato beyihlotjiswe
ngemakhekhevu kantsi lelenye
beyiseyincane futsi itilungele.


##
Ngalilenye lilanga, bekunemvula lenemandla.
Kukhanya kwembani kwafinyelela ekujuleni
kwelichibi. Tinyoka tabona lingetulu lemhlaba
lelimibalabala, timo kanye netidalwa
letinetinsiba. Ngalesikhatsi emanti avaleka
futsi, tinyoka atizange tikhohlwe ngebuhle
letibubonile.


##
“Angeke sikhone kuhlala kulelichibi lelimnyama lelibandzako sikhatsi lesidze”,
bakhuluma bobabili. “Asambe ngetulu siyobona umhlaba”. "Sitawuphila njani
emhlabeni?” kwasho inyoka lencane. “Sitawuhula ngetisu tetfu".

##
“Tinyoni tasemoyeni angeke tisihleke ngekutsi
siphansi”, kusho umngani wakhe. “Angeke
sitahume, sitawuhamba!”
Kancane kancane tinyoka tatihluba. Tacala
tahlanganyela totimbili tabhukusha taphumela
ngetulu ekukhanyeni.


##
Ngalesikhatsi bafika lapho ekugcineni
kwemanti, kwenteka intfo lengakavami. Imisila
yabo yehlukana kabili. Tamila tandla, tinyawo
netintwane. Ngaphansi kwetinhloko tabo
kwamila imikhono lenetandla neminwe.


##
Besebangasito tinyoka, kodvwa bese kuyindvodza nemfati.


##
“Sitokwakha umuti wetfu
etintsabeni,” kwasho umfati.
“Njalo ekuseni sitawubona
kuphuma kwelilanga sive
kufutfumala emihlane yetfu.”
“Sitawunakekela tihlahla
netjani,”kwasho indvodza.
“Bese siba bangani netinyoni
kanye netilwane letitidalwa
letesabekako.


##
“ Wota.” Kwasho indvodza yekucala. “Ngiyeta,” kwasho umfati wekucala. Babese
bahamba bobabili emhlabeni wabo lomusha.

##
Indvodza yekucala nemfati
wekucala
* License: [CC-BY]
* Text: Southern African Folktale
* Illustration: Jemma Kahn
* Translation: Lindokuhle Nkabinde and Slindile Sibiya
* Language: siSwati
