# Kumnandzi kufundza

##
Kumnandzi kufundza bangani.
Ngesikhatsi sekuphumula
ngitsandza kufundza. Njalo
nangicedza kwenta umsebenti
wasekhaya ngiyafundza.
Ngubani lonjengami na?
Ngiyakutsandza kufundza.
Ngifisa ngatsi ngingafundza.
Ngifundze ngingayekeli.
Ngubani lofisa ngimfundzele?
Maye kumnandzi kufundza bo!

##
Angihambe ngiye ekamelweni.
Ngiyetsemba Thobeka
utawutfokota. Thobeka,
ngiyakutsandza kufundza.
Ngifisa kukufundzela.
Ungahlupheki wena, mine
ngitakufundzela.
Ungatsandza kungilalela
Thobeka?
Kusho Simphiwe ngekutimisela.
Hawu! Thobeka ulele.

##
“Hawu Thobeka ulele,
awungiva?” bengitimisele
kukufundzela. Ngempela
Thobeka ulele. Angeke ayive
indzaba lengitamfundzela yona.
Maye kumnandzi kufundza.
Kepha kuyajabhisa kufundza
wedvwa.
Ngubani kodvwa
lengitamfundzela?

##
Ngiyakutsandza kufundza
tindzaba. Kepha angimtfoli
lotangilalela.
Kumnandzi kufundza. Mine
ngiyakutsandza kufundza.
Angiye ngasekhishini,
mhlawumbe kukhona
latangilalela.
Ngilangatelela kufundza.
Kepha ngubani
lengitamfundzela?

##
Ngate ngabatfola
lengitabafundzela. Nangu make
nadzadzewetfu bayapheka.
Kuhle kutsi ngibafundzele uma
bapheka.
Ngicela kunifundzela indzaba.
“Cha Simphiwe siyapheka.
Angeke sikwati kulalela indzaba
yakho.” Ngate ngatfola kujabha
lokukhulu. Umoya wami
uphatseke kabi.
Akekho lofuna ngimfundzele.
Kepha mine ngiyakutsandza
kufundza.

##
Endlini ngehlulekile. Akekho
lofuna ngimfundzele. Thobekile
ulele angeke ngikwati
kumfundzela.
Make nadzadzewetfu
bayapheka. Batsi angeke
bakwati kungilalela.
Akekho lofuna kungilalela.
Kepha mine ngiva bumnandzi
bekufundza. Kumnandzi
kufundza. Ngitawuze ngimtfole
lengitamfundzela.
Ngiyakutsandza kufundza.

##
Nangu babe namalume.
Ngiyetsemba batatinika litfuba
lekungilalela. “Babe namalume,
ngicela kunifundzela.” “Cha
Simphiwe, senta umsebenti
lomkhulu lapha. Angeke sikwati
kulalela indzaba yakho.”
Baphendvula kanye kanye.
Ngate ngatfola kujabha
lokukhulu. Kepha mine
ngiyakutsandza kufundza.

##
Pho yini lengingayenta?
Ngimi lengitsandza kufundza.

##
Bantfu abafuni kungilalela.
Bantfu abafuni ngibafundzele.
Kuncono ngitihlalele
ngitifundzele. Angitifundzele
ngedvwa. Angitivele bumnandzi
bekufundza. Kwaze kwaba
mnandzi kufundza. Akekho
longiphazamisako. Ngifundza
ngekuvisisa. Ngitivela
bumnandzi bekutifundzela. Yaze
yaba mnandzi lendzaba.
“Maye kumnandzi kufundza
bangani. Nawe tifundzele.”

##
* License: [CC-BY]
* Text: Letta Machoga
* Illustration: Wiehan de Jager
* Adaptation: Busile Ndhlovu
* Language: ss
